---
title: Tiedote

---
## TIEDOTE - SYKSYN TANSSIKURSSIT KESKEYTETÄÄN

Pääkaupunkiseudulla ollaan siirrytty koronaviruksen leviämisvaiheeseen, ja koronakoordinaatioryhmä on antanut uusia rajoituksia ja suosituksia. Aikuisten joukkue- ja kontaktilajien harrastustoiminta lopetetaan kaupungin tiloissa seuraavan 3 viikon ajaksi, ja samaa suositellaan myös muille toimijoille. Lisäksi Suomen tanssinopettajain liitto on suositellut kaiken paritanssien opetus- ja kilpailutoiminnan (poislukien yksityisopetus) keskeyttämistä toistaiseksi Helsingin, Espoon, Vantaan ja Kauniaisten alueella. Tämän johdosta olemme päättäneet keskeyttää POTin syksyn tanssikurssit. Kurssilaisille tiedotetaan vielä asiasta erikseen sähköpostse. 

Kiitos jo tässä vaiheessa kaikille kuluneesta kaudesta, joka saatiin kunnialla ja turvallisesti lähes maaliin. Ja tervetuloa taas kursseille tulevana keväänä, mikäli koronatilanne sallii silloin jo tanssimisen!

\-  POTin hallitus 23.11.2020