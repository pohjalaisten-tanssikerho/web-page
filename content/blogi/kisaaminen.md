---
title: "Kisaaminen"
date: 2020-04-30T15:33:55+03:00
subdirectories: ["blogi"]
author: "Greatman Lim"
draft: true
description: "Kiinnostaako kisaaminen? Mitä pitää tehdä, että pääsee kisaamaan ja minkälaista se on."
---
# Kisaaminen

Lavatanssien suurin ja hienoin anti on sen sosiaalisuus. Sosiaaliset tanssit ovat hyviä tapoja tutustua uusiin ihmisiin. Tärkeintä on, että fiilis on hyvä ja kummallakin on hauskaa.

Silla ei ole siis niin väliä, miltä tanssi oikeasti näyttää, kunhan fiilis on oikea.

Kilpatanssissa on vähän erilaisempi tavoite kuin lavatansseissa. Ei saa vain tuntua hyvältä, vaan sen pitää myös näyttää hyvältä. Treenatakin pitää välillä, vaikka ei jaksaisi tai huvittaisi.

Eli tanssitaan muille ja näytetään todella hienoilta, vaikka se ei aina tunnukaan hyvältä.

Esimerkit ovat tietenkin vedetty ääripäistä, mutta ne voivat olla suuntaa antavia. Osa on sitä mieltä, että tanssia pitäisi vain, koska se on hauskaa. Jotkut taas haluavat tavoitteita, joihin liittyy vertailtavuus ja paremmuus. Joillekin tanssiminen on subjektiivista; tanssijoita ei pysty tai saa laittaa paremmuusjärjestykseen. Jokaisen suhde tanssiin on kuitenkin henkilökohtainen. Tässä on siis minun näkökulmani kisatanssista.

Spoileri: kisaaminen on mahtavaa ja jättää aina hienon tunteen.

## Tanssilajiin liittyvät säännöt
Kisaaminen on yksi parhaimmista tavoista saada lisää motivaatiota tanssin oppimiseen. Silloin viimeistään tulee hyvä syy osata perusteet kunnolla, sekä ymmärtämään tanssilajiin liittyviä sääntöjä. Lavatansseissa sääntöjä saa rikkoa ja välillä jopa pitääkin, jotta tanssiin saadaan lisää maustetta ja persoonallisuutta. Kisoissa säännöistä on kuitenkin pidettävä kiinni, tai joutuu sijoituksissa jonon hännille.

Tanssivapaus tuntuu kisoissa tämän takia kärsivän. Moni ei halua kisata sen takia, että siinä tuntuu katoavan ilmaisu- ja tanssivapaus ja sitä kautta tanssin ilo. Mutta jos tanssikisaajia katsoo, niin näyttääkö siltä, että ilmaisuvapautta olisi jotenkin rajoitettu? Todennäköisesti ei.

Säännöt tuntuvat aluksi luovan rajoitteita, mutta pian oppii, että ne oikeastaan vapauttavat. Tanssiparin kanssa syntyy aivan uudentasoinen luottamus ja yhteys, kun kumpikin tietää säännöt. Nopeassakaan temmossa ei tule yhteentörmäyksiä.

Lähinnä säännöt ovat sitä varten, että tanssilaji näyttäisi sellaiselta kuin miltä se näyttää. Muussahan tapauksessa kisoissa voisi tanssia väärää lajia.

Suomen tanssiurheiluliitto on koostanut [säännöt omaksi sivukseen](]https://www.dancesport.fi/toiminta/kilpailutoiminta/kilpailusaannot-ja-ohjeet/). Näistä kannattaa ainakin vilkaista Rock'n'swing tanssisäännöt. 

## Hyviä syitä kisata
Kisaaminen on tehokas tapa oppia tanssimaan nopeasti. Kisaaminen antaa melko realistisen kuvan omista kyvyistä. Monihan ajattelee tanssivansa paremmin kuin oikeasti tanssivat, mikä on eräitä suurimpia syitä, miksi kehitys on hidasta.

Kisaamista ei tarvitse ottaa tosissaan. Kisoissa on taitotasot, joten eri tasoihin voi mennä sen mukaan, miten paljon on valmis viettämään aikaa tanssin harjoitteluun. Käytännössä POT:n ja HOT:n jatkotason (viimeisin taso) kurssin kävijöiden taito riittää lähes mihin tahansa alimpaan taitoluokkatasoon missä tahansa lajissa.

Lavatanssseissa kiehtovat uudet ihmiset. Joitain kuitenkin kiinnostaa tanssia nimenomaan vain sen lempihenkilönsä kanssa. Moni kisa käydäänkin vakiotanssiparin kanssa, joten tästä saa loistavan yhteisharrastuksen.

Jos kiinnostaa kisata siten, että säilyttää tuon "uusiin ihmisiin tutustumisen", on West Coast Swing hyvä laji siihen. Kisoissa arvotaan viejälle seuraaja, joka saa päättää soitettavan musiikin.

## Kisoihin osallistuminen
Jos suoraan virallisiin kisoihin osallistuminen pelottaa, kannattaa ensin osallistua satunnaisesti järjestettäviin kevyisiin kisoihin, mihin voi osallistua ilman tanssijärjestön kisalisenssiä ja vakuutusta. Näitä epävirallisia kisoja järjestetään silloin tällöin ja kannattaa olla vain kuulolla milloin mikäkin taho näitä järjestää. Comets tanssiseura järjestää joskus epävirallisia kisoja. POT ja HOT eivät kisoja järjestä, koska kerhot keskittyvät lavatansseihin.

Epävirallisissa kisoissa arvotaan usein satunnainen tanssipari. Jos haluaa kisata oman parinsa kanssa, ei ole oikeastaan muuta vaihtoehtoa, kuin osallistua suoraan virallisiin kisoihin.

Virallisiin kisoihin voi osallistua vain seurojen kautta. Helsingissä toimii Comets, jonka jäsenenä on voi osallistua kisoihin. Kisailtavat lajit Cometsissa ovat mm. Boogie Woogie, Bugg, Rockabilly, Lindy Hop, Fusku, West Coast Swing jne. Käytännössä POT:ttia ja HOT:ttia ei voi edustaa kisoissa, vaikka yllättävän iso osa kisoihin osallistuneista nuorista on osakuntien tanssikerhoista.

Comets keskittyy lähinnä Rock'n'Roll Swing tyylisiin lajeihin. Jos haluaa kisata suljetun otteen lajeissa, kuten esim. Valssissa tai Foksissa, on näihin kisoihin mentävä muun kautta kuin Cometsin. Sama pätee latinolaisissa tansseissa.

POTttilaisten ja HOTttilaisten kannattanee keskittyä Cometsin kautta kilpailevista lajeista Fuskuun ja Buggiin, sillä kyseisten tanssilajin opetuksia annetaan kaikista eniten osakunnan tanssikerhoissa. Alin taitotasoluokka ei myöskään ole murskaavan kova verrattuna esimerkiksi Boogie Woogiehin ja West Coast Swingiin. Lähinnä tämä johtuu vain siitä, että näitä lajeja ei opetata kovin paljon POT:lla ja HOT:lla. BW ja WCS esiintyvät yleensä vain erilliskursseina ja satunnaisesti kausikursseilla.

Kisamielessä myös BW ja WCS ovat omalla tavallaan korkeammalla kuin Bugg ja Fusku, koska ne ovat näytösmäisempiä tanssilajeja. Tuomaristo on vain yhdellä puolella arvostelemassa, joten tanssilla on tanssisuunta. Buggissa sen sijaan tuomaristo levittäytyy ympäri tanssilattiaa, ja tanssin on näytettävä hyvältä joka suuntaan. Tässä mielessä Buggilla ja Fuskulla on enemmän lavatanssimaisempia tunnelma - mikä johtuu myös siitä, että kisan aikana on monta tanssiparia lattialla samaan aikaan. BW ja WCS kisoissa on yleensä vain yksi tai kaksi paria kerralla tanssimassa.

Kisaamista varten on siis liityttävä Cometsin jäseneksi (kirjoittamishetkellä 25 €), ostettava kisalisenssi ja vakuutus, jotka Comets maksaa takaisin, kun tekee korvaushakemuksen. Comets maksaa myös kaikki osallistumismaksut kisoihin.Jäsenyydet, lisenssit ja vakuutukset ovat voimassa kalenterivuoden ajan. Käytännössä kisaaminen siis maksaa 25 € (Comets jäsenyys) ja siihen liittyvät matkustuskustannukset, koska niitä Comets korvaa vain jos on menossa arvokisoihin (tai isompiin kuin GP- ja SM-kisat).

Lisää voi lukea Cometsin [uuden kilpailijan ohjeista](https://www.comets.fi/osallistu-kilpailuihin/rock-ja-swing-tanssikilpailut/uuden-kilpailijan-ohjeet/).

Kun kisat lähestyvät, aukeavat kisailmoittautumiset. Nämä ilmoitetaan Cometsin omassa facebook-kisaryhmässä. Ilmoittautuminen tehdään Cometsin kisavastaavalle, joka ilmoittaa osallistumisesi kisajärjestäjälle.

Comets tarjoaa jäsenilleen ilmaiseksi salivuoroja harjoittelua varten. Myös HOT on antanut osakuntalaisilleen mahdollisuuden harjoitella saleissaan ilmaiseksi. Koska POT on kolmen osakunnan yhteinen tanssikerho, kannattaa kysyä omalta osakunnalta, onko saleissa mahdollista tanssia.

## Kisoihin harjoitelu
Kannattaa muistaa, että POT:lla ja HOT:lla opetetaan sosiaalisia tansseja. Tavoitteena on, että tanssiosaaminen olisi lajien kohdalla monipuolista, ja että pystyisi tanssimaan jokaiseen musiikkiin mitä lavoilla soitetaan. Puolen vuoden aikana opetetaan kaksi kertaa jotain lajia, ja lajeja on n. kuusi erilaista. Esimerkiksi Buggia opetetaan yhteensä kauden aikana vain kolme tuntia.

Comets opettaa yhtä lajia kerralla, jolloin Buggia tulee treenattua kauden aikana n. kuusinkertainen määrä siihen, mitä POT:lla ja HOT:lla.

Alimmalla taitotasolla kyllä pärjää, vaikka ei kävisikään Cometsilla harjoittelemassa. Kaikista tärkeintä on se, miten paljon aikoo harjoitella kurssien ulkopuolella. Myöskin odotusten kannattaa olla realistisa. Jos aikaa ei ole harjoittelulle, olisi viisainta tähdätä ainoastaan alimman taitotason huipulle, eikä välttämättä SM-tasolle.

Alimmalla tasolla pärjää vähäisellä harjoittelulle, jos ei kilpailusta halua tehdä itselleen intohimoa tai haluaa välttää tanssi-burnoutin.

Esilletuloa ja lopetusta kannattaa harjoitella erikseen. Tätä ei yleensä missään muualla paitsi kisaryhmän oppitunneilla harjoitella. Esilletulo on yllättävän haastava. Se kannattaa videoida, koska mututuntumalta sitä ei kannata harjoitella. Esilletulo on myös melko sovittu koreografia, joten sopikaa partnerin kanssa miten se tapahtuu.

Myös lopetus on tehtävä tyylikkäästi. Usein lopetuksen vaarana on, että lopettaa liian aikaisin. Musiikki yleensä hiljennetään pikkuhiljaa, mutta tanssia voi periaatteessa jatkaa musiikin ohikin. Liian nopeasti lopetettu tanssi vaikuttaa hätiköidyltä ja luo kuvan, että tanssiminen ei ollut hauskaa. On parempi lopettaa liian myöhään kuin liian aikaisin. Lopussakin siis jonkinlainen kumarrus ja kiitos yleisöä päin.

Vaikka salissa olisikin peilit, suosittelen kuitenkin, että harjoitukset videokuvataan. Jos videokuvaukseen on mahdollista, on silloin oikeastaan peilitön sali parempi. Peili aiheuttaa sen, että katsotaan liikaa omaa suoritusta, jolloin se myös näkyy kisatilanteessa. Tarkoitus on, että tanssitaan omalle parille tai yleisölle.

Monessa lajissa alimmalla taitotasolla on ainoastaan yksi osuus: nopea osuus. Ei siis ihan heti tarvitse harjoitella hidasta osuutta. Jos on suunnitelmana pysyä alimmassa taitotasossa, ei hidasta osuutta tarvitse lainkaan harjoitella.

Hidas osuus on osakuntien tanssikerholaisille hieman ongelmallinen, sillä hidasta versiota ei juurikaan opeteta.

## Lyhyesti
Osakuntien tanssikerholaisten kannattaa valita ensimmäiseksi lajikseen joko Fusku tai Bugg. Jos valitaan Bugg, kannattaa lukea [säännöt](https://www.dancesport.fi/wp-content/uploads/2019/07/RS-s%c3%a4%c3%a4nn%c3%b6t_8.2019.pdf). Fuskuun ei kohdistu niin tarkkoja sääntöjä. Mikäänhän ei estä osallistumasta kumpaankin lajiin. Jos Bugg ja Fusku tuntuvat tasavahvoilta, kannattaa osallistua kumpaankin. Kilpailupäivänä voi nimittäin joutua odottamaan tunteja, että pääsee vihdoinkin tekemään kisasuorituksen. Kisasuorituskin kestää vain puolitoista minuuttia.

Liity Cometsin jäseneksi ja lue [ensikertaa kisoihin osallistuvan ohjeet](https://www.comets.fi/osallistu-kilpailuihin/rock-ja-swing-tanssikilpailut/uuden-kilpailijan-ohjeet/) Cometsin nettisivuilta. Rock'n'swing [kilpailujen aikataulut](https://www.comets.fi/osallistu-kilpailuihin/rock-ja-swing-tanssikilpailut/kilpailut-suomessa/) näkyvät Cometsin sivuilla. Ilmoittautumisen aukeaminen kerrotaan Cometsin facebook-ryhmässä.

Kuka tahansa osakunan tanssikerholainen, joka käy viimeisintä kurssitasoa, pärjää alimmassa taitotasossa Buggissa ja Fuskussa. Hyvällä omalla tunnolla voi mennä siis kisaamaan. Kisaaminen on jännittävä kokemus, jota suosittelen jokaiselle. Taitotaso on helppo valita itselleen sen mukaan, miten paljon on valmis treenaamaan.

Bonuksena vielä se, että kisaajat saavat jäädä seuraamaan kisoja ilmaiseksi. Ei pelkästään tämä, mutta kisaajana pääset samoihin lämmittelytiloihin kuin maailman mestarit! Se on aitiopaikka nähdä huippuja läheltä ja päästä vähän sisälle heidän kisastrategioistaan. Ilma säkenöi jännitystä, kun tanssijat lämmittelevät kisoja varten. Kisaajat näyttävät hermostuneilta, mutta kun tulee näytön paikka, kaikki stressi katoaa.

Itse tanssi kestää puolitoista minuuttia. Tanssienssa se tuntuu pitkältä, mutta kun se loppu, se tuntuu loppuvan liian nopeasti. Suorituksen jälkeen voi ottaa rennosti ja ihailla muiden suorituksia.

Kisakokemusta on vaikea kuvailla. Uskoisin myös, että moni kokee kisaamisen hiaman eri tavalla. Paras tapa on vain tulla kokeilamaan miltä kisaaminen tuntuu.!
