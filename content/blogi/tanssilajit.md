---
title: Tanssilajit
subdirectories:
  - blogi
description: 'Lyhyt esittely tanssilajeista, mitä Pohjalaisten tanssikerho ja Hämäläis-Osakunnan tanssikerho opettaa.'
---
# Tanssilajit

## Bachata

Bachata on usein latinotansseihin yhdistetty nelitahtinen tanssilaji, joka on saanut vaikutteita muista tansseista kuten bolerosta. Bachata-musiikkiin tanssittavaa lajia pystyy tanssimaan sekä avoimessa että suljetussa tanssiotteessa vartalo kontaktilla tai ilman. Perusasekeleet ovat yksinkertaiset sivulta sivulle kulkevat, joissa yleensä neljäs askel on täppi tai muu vastaava. Lavoilla bachata on vielä aika harvinainen, mutta sen suosio nousee räjähdysmäisesti. 

{{< youtube id="0jP0h3wIZCE" class="media" >}}

## Boogie woogie

50-luvulta peräisin oleva Boogie woogie on avoimen otteen rock'n'swing-tanssilaji, jota tanssitaan rock'n'roll- musiikkiin. Tanssin ominaispiirteisiin kuuluvat tyypillisesti linjamaisuus, musiikkiin eläytyminen, hassuttelu ja akrobaattiset liikkeet.

{{< youtube id="1y-lQzN2-2I" class="media" >}}

## Bugg

Ruotsista kotoisin olevaa rock'n'swing-tanssia tanssitaan avoimessa otteessa ja kehällä, mutta on mahdollista tanssia myös etenevänä ja linjana. Suosittua tanssilajia pystyy tanssimaan lähes kaikkiin nelijakoisiin kappaleisiin lähes kaikilla nopeuksilla. Pohjalaisten ja Hämäläisosakunnan-tanssikursseilla sitä opetetaan jo alkeiskurssilla.

{{< youtube id="GcpiJZKgW8s" class="media" >}}

## Cha cha

Cha cha on nelijakoinen latinotanssilaji, jota tanssitaan suljetussa tanssiotteessa ilman vartalokontaktia tai avoimessa tanssiotteessa. Cha cha-musiikki ja tanssin keinuttavat askeleet luovat mukaansa vievän tanssifiiliksen, ja siksi se onkin aika yleinen tanssilaji lavoilla.

{{< youtube id="T6a7RxPP7pI" class="media" >}}

## Foksi

Foksi saattaa olla jopa yleisin lavatanssilaji, koska sitä pystyy soveltamaan ja tanssimaan lähes kaikkiin kappaleisiin. Se on nelijakoinen, kuten monet muutkin tanssilajit, ja sitä tanssitaan suljetussa tanssiotteessa. Foksi antaa tyylillisesti paljon tilaa musiikista nauttimiseen ja sen tulkintaan, ja siksi se tempaiseekin mukaansa tanssijan kuin tanssijan.

{{< youtube id="34cuzrEEOr4" class="media" >}}

## Fusku

Hauska ja rytmikäs fusku on rock'n'swing- tansseihin kuuluva tanssilaji ja erittäin suosittu lavatanssipiireissä. Sitä tanssitaan enemmän avoimessa otteessa, mutta on mahdollista tanssia myös suljetussa otteessa ilman vartalokontaktia. Nelitahtisena tanssilajina sitä on oikeastaan mahdollista tanssia lähes kaikkiin nelijakoisiin kappaleisiin. Tahdikuutta tanssiin tuo tuttu foksin perusaskel, jossa polvet joustavat joka askeleella. 

{{< youtube id="kuUWXpU2Z84" class="media" >}}

## Jive

Jive on hieman fuskua ja buggia muistuttava paritanssi, joka kuitenkin kuuluu latinalaistanssien perheeseen. Tunnelmaltaan se on nopeatempoinen ja iloinen tanssi. Tehty tanssittavaksi swing-musiikkiin. Lavoilla vähän harvinaisempi.

## Kansantanssit

Suomen kansantanssien ryhmä on aika suuri, mutta lavoilla yleisimpiä niistä ovat polkka, jenkka ja humppa. Polkkaa ja jenkkaa tanssitaan nopeatempoiseen, iloiseen ja pianon sekä harmonikan säestämään musiikkiin. Molemmat tanssit ovat luonteeltaan aika hyppeleviä ja hyväntuulisia. Jenkkaa pystyy kyllä tanssimaan myös ilman hypähteleviä askelia, jolloin tanssi muuttuu sottiisiksi (köyhän miehen jenkka). Jenkan perusakel etenee promenadissa askel-askel-hyp-py askel-askel-hyp-py, jonka jälkeen yleensä hypätään molemmilla jaloilla kaksi kertaa.  

## Kizomba

Kizomba on lähitanssilajiksi erittäin monipuolinen. Tanssilavoilla sen suosio on kasvanut hurjaa vauhtia. Tunnelmaltaan se on rauhallinen ja intensiivinen. Sille ominaista on vartalokontaktin lisäksi erilaiset askelvariaatiot ja yläkropasta tapahtuva vienti sekä seuraaminen.  Sitä tanssitaan tunnistettavaan ja voimakkaaseen kizomba-musiikkiin.

## Rumba bolero

Rumba on Kuubasta kotoisin oleva nelijakoinen latinalaistanssilaji, jota tahdittaa bolero-rytmilajiin kuuluva musiikki. Sitä tanssitaan usein suljetussa tanssiotteessa ilman vartalokontaktia, mutta voidaan tanssia myös avoimessa tanssiotteessa. Tunnelmaltaan se on rauhallinen ja intensiivisen hidas, joka näkyy myös tanssille ominaisena venyvänä kehon liikehdintänä. Lavoilla sitä tanssitaan yleensä vain vähän.  

## Salsa

Salsa on latinotansseista ehkä jopa suosituin tanssilaji, jota näkee niin lavoilla ympäri Suomea kuin muuallakin maailmassa. Se on nelijakoinen tanssi, jonka musiikin rytmikuvioiden päällekkäisyys ja reipas tahti vie nopeasti mukanaan. Sitä tanssitaan suljetussa tanssiotteessa ilman vartalokontaktia, mutta usein suurin osa tanssista kuitenkin tapahtuu avoimessa tanssiotteessa monien kuvioiden kera.   

## Samba

Samban suosio on vähän laskenut lavoilla, mutta siihen saattaa silloin tällöin törmätä. Se on kaksijakoisena tanssi, joka on luonteeltan vähän hypähtelevä ja joustava. Suljetun otteen tanssi ilman vartalokontaktia.

## Tango

Suomalainen tango on erittäin suosittu lavatanssilaji. Tyyliltään se on etenevä ja hienostunut tanssi, jota nimensä mukaisesti tanssitaan tango-musiikkiin. Musikkin aiheena on yleensä rakkaus korostamassa tanssin tunnelmaa. Myös argentiinalainen tango on herättänyt suosiota lavoilla. Normaalista tangosta se eroaa varsinkin jalkavariaatioiden suhteen, sillä siinä niitä ei ole tarkoin määritelty. 

## Valssi

Vanhin tanssilaji, jota tanssitaan niin lavoilla kuin esimerkiksi häissä. Kolmijakoisen tanssina se on hienostunut ja ylväs lähitanssi ilman vartalokontaktia. Perinteiden mukaisesti valssi aloittaa sekä lopettaa tanssiaiset.

<!-- 1) minkälainen tanssi, millä kurssilla opetetaan, kuinka yleinen,  -->
