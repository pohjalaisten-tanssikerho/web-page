---
title: Tanssilajit
subdirectories:
  - blogi
description: 'Lyhyt esittely tanssilajeista, mitä Pohjalaisten tanssikerho opettaa.'
---
# Tanssilajit

## Bachata

Bachata on usein latinotansseihin yhdistetty nelitahtinen tanssilaji, joka on saanut vaikutteita muista latino tansseista kuten bolerosta. Bachata-musiikkiin tanssittavaa lajia pystyy tanssimaan suljetussa tai avoimessa otteessa. Se ei ole niin yleinen tanssilaji lavatanssipiireissä, jonka vuoksi sitä ei myöskään yleensä opeta kursseilla, mutta lavoilla sitä näkee satunnaisesti tanssittavan.

## Boogie woogie

50-luvulta peräisin oleva Boogie woogie on avoimen otteen rock'n'swing-tanssilaji, jota tanssitaan rock'n'roll- musiikkiin. Linjassa tanssittavan lajin ominaispiirteitä ovat muun muassa musiikkiin eläytyminen ja akrobaattiset liikkeet, joita nähdäänkin enemmän boogie woogie -kilpailuissa kuin lavoilla.

## Bugg

Ruotsista kotoisin olevaa rock'n'swing-tanssia tanssitaan avoimessa otteessa ja kehällä, mutta on mahdollista tanssia myös etenevänä ja linjana. Suosittua tanssilajia pystyy tanssimaan lähes kaikkiin nelijakoisiin kappaleisiin lähes kaikilla nopeuksilla. Pohjalaisten ja Hämäläisosakunnan-tanssikursseilla sitä opetetaan jo alkeisille.

Buggin SM finaali 2019:

{{< youtube id="GcpiJZKgW8s" class="media" >}}

## Cha cha

Cha cha-musiikkiin tanssittava latinotanssilaji. Perus tanssiote on suljettu ilman vartalokontaktia, mutta lavoilla sitä näkee tanssittavan usein avoimessa otteessa. Potin kursseilla sitä saatetaan opettaa jo alkeiskursseilla, koska lavoilla se on aika yleinen tanssitlaji. 

## Fusku

Hauska ja rytmikäs fusku on rock'n'swing- tansseihin kuuluva tanssilaji ja erittäin suosittu lavatanssipiireissä. Sitä tanssitaan enemmän avoimessa otteessa, mutta on mahdollista tanssia myös suljetussa otteessa ilman vartalo kontaktia. Sitä on mahdollista tanssia oikeastaan kaikkiin nelitahtisiin kappaleisiin. Tahdikuutta tanssiin tuo tuttu foksin perusaskel, jossa polvet joustavat joka askeleelta. Sitä opetetaan usein jo alkeiskursseilla.

## Jive

Jive on hieman fuskua ja buggia muistuttava paritanssi, joka kuitenkin kuuluu latinalaistanssien perheeseen. Tunnelmaltaan se on nopeatempoinen ja iloinen tanssi. Tehty tanssittavaksi swing-musiikkia. Lavoilla vähän harvinaisempi.

## Kansantanssit

Suomen kansantanssien ryhmä on aika suuri, mutta lavoilla yleisimpiä niistä ovat polkka, jenkka ja humppa. Polkkaa ja jenkkaa tanssitaan nopeatempoiseen, iloiseen ja pianon sekä harmonikan säestämään musiikkiin. Molemmat tanssit ovat luonteeltaan aika hyppeleviä ja hyvätuulisia. Jenkkaa pystyy kyllä tanssimaan myös ilman hypähteleviä askelia, jolloin tanssi muuttuu sottiisiksi (köyhän miehen jenkka). Jenkan perusakel etenee promenadissa askel-askel-hyp-py askel-askel-hyp-py, jonka jälkeen yleensä hypätään molemmilla jaloilla kaksi kertaa.  

## Kizomba

Kizomba on lähitanssilajiksi erittäin monipuolinen. Tanssilavoilla sen suosio on kasvanut hurjaa vauhtia. Tunnelmaltaan se on rauhallinen ja intensiivinen. Sille ominaista on vartalokontaktin lisäksi erilaiset askelvariaatiot ja yläkropasta tapahtuva vienti sekä seuraaminen.  Sitä tanssitaan tunnistettavaan ja voimakkaaseen kizomba-musiikkiin.

## Rumba bolero

Rumbaa nelijakoinen yleensä suljetun otteen tanssilaji, jota tanssitaan bolero-rytmilajiin. Tunnelmaltaan se on rauhallinen ja intensiivisen hidas. Aika harvinainen lavoilla.

## Salsa

Salsa on latinotansseista ehkä jopa suosituin tanssilaji. Nelijakoinen tanssi.

## Samba

Samban suosio on vähän laskenut lavoilla, mutta siihen saattaa silloin tällöin törmätä. Se on kaksijakoisena tanssi, joka on luonteeltan vähän hypähtelevä ja joustava. Suljetun otteen tanssi ilman vartalokontaktia.

## Tango

Suomalainen tango on erittäin suosittu lavatanssilaji. Tyyliltään se on etenevä ja hienostunut tanssi, jota nimensä mukaisesti tanssitaan tango-musiikkiin. Musikkin aiheena on yleensä rakkaus korostamassa tanssin tunnelmaa. Myös argentiinalainen tango on herättänyt suosiota lavoilla. Normaalista tangosta se eroaa varsinkin jalkavariaatioiden suhteen, sillä siinä niitä ei ole tarkoin määritelty. 

## Valssi

Vanhin tanssilaji, jota tanssitaan niin lavoilla kuin esimerkiksi häissä. Kolmijakoisen tanssina se on hienostunut ja ylväs lähitanssi ilman vartalokontaktia. Perinteiden mukaisesti valssi aloittaa sekä lopettaa tanssiaiset.

<!-- 1) minkälainen tanssi, millä kurssilla opetetaan, kuinka yleinen,  -->
