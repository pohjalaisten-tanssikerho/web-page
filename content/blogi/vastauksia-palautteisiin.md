---
title: "Vastauksia palautteisiin"
draft: true
subdirectories:
  - blogi
description: 'Lavoilla on syytä osata käyttäytymissääntöjä, jotta kaikki voivat viihtyä.'

---

# Vastauksia palautteisiin

Saamme kauden päätteeksi kiitettävän määrän palautetta. Näistä on aina mukava suunnitella seuraavaa kautta. Hallitus haluaisi joihinkin palautteisiin antaa vastauksia, sillä palautteista on osa toistuvia. On olemassa toiveita, joita tanssikerhon hallitus ei voi yksinkertaisesti toteuttaa.

Ihanimmat palautteet liittyvät siihen, että halutaan lisää kursseja. Pohjalaisten tanssikerholla on kuitenkin rajalliset resurssit, vaikka intoa ja halukkuutta hallituksella onkin. Monesti toistuvia palautteita ovat esimerkiksi, että halutaan lisää tiiviskursseja ja tanssibileitä. On myöskin toivottu, että saadan jatkotason viikottaisia kursseja myös niille, jotka eivät halua vaihtaa pareja. Näitä palautteita yhdistää tanssitilan tarve, mutta Pohjalaisten osakuntien yhteisessä käytössä olevat salit ovat eritäin haluttuja ja aktiivisessa käytössä. Saleja käyttää myös PPO, EPO ja VN.

Olemme pyrkineet ratkaisemaan tila-ongelman mm. järjestämällä tanssibileitä ja kursseja jossain muualla kuin Bottalla. Näissä on kuitenkin opiskelija- ja osakuntalähtöisyyttä vaikeampi pitää, puhumattakaan opiskelijahinnoista.

Kannattaa pitää mielessä, että Bottan salit ovat ensisijaisesti tarkoitettu Pohjalaisten osakuntien (EPO, PPO ja VN) jäsenille. Voi olla myös, että jos tanssikerhon jäsenten osakuntalaisten osuus kasvaisi, saattaisi PV (Pohjalaisten Valtuuskunta) myöntää lisää varauksia saleilleen. **Tanssikerho suositteleekin jokaista jäsentään liittymään osakuntaan.** Vaikka et olisikaan opiskelija, voit silti liittyä kannatusjäsenenä osakuntaan. Osakuntaan liittyminen tuo myös hyviä etuja, joten liittyminen ei ole täysin turhaa.

## Vastauksia 2020 syksyn palautteisiin

Kaiken kaikkiaan palautteet ovat olleet erittäin positiivisia. Koronajärjestelyt ovat saaneet positiivista mainintaa, ja yksityistunneista oli kiitelty. Lajitoiveiden enemmistöä:

*Latinalaisia tansseja lisää?*

Korona-pandemian vuoksi kurssit jouduttiin keskeyttämään juuri silloin, kun latinalaiset tanssit olivat alkamassa. Uskomme kuitenkin kurssien olleen tasapainossa tanssilajien suhteen, mikäli kurssit olisi voitu jatkaa loppuun asti. Lisäämme kuitenkin maltillisesti latinalaisten tanssilajien määrää tulevalle kaudelle.

*Saisiko lindyä ja westiä?*

Kyllä olkaa hyvä! Lindyä ja westiä ollaan lisäämässä tulevalle kaudelle alkeisjatkoon, sillä Marianne on näihin tanssilajeihin hyvin perehtynyt. On kuitenkin vielä vähän kysymysmerkkinä, että miten ylipäätänsä kannattaa tai voidaan pitää seuraava kausi, sillä korona on vielä riesana.

Paljon muutakin sekalaisia palautteita oli tullut. Pyrimme jokaisesta palautteesta parantamaan toimintaamme tai vähintäänkin arvioimaan, onko meillä resursseja toteuttaa toiveita tai palautteiden pohjalta tekemiämme suunnitelmia.
