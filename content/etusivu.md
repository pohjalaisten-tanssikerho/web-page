---
title: "Pohjalaisten tanssikerho"
date: 2019-06-07T20:41:06+03:00
categories: ["etusivu"]
description: "Opetusta, bileitä ja ekskursioita. Pohjalaisten tanssikerho tuo opiskelijan elämään tanssin iloa."
---

{{< wideContent class="frontpage">}}
{{< courses firstThree >}}
{{< events >}}
{{< /wideContent  >}}

## Paritanssin huumaa pohjalaismielisille opiskelijoille!

Paritanssi on hauska, sosiaalinen ja liikunnallinen harrastus, jossa viihtyy jokainen. Tanssi on aina ollut osa kulttuuria ja historiaa, ja täten myös sivistystä. Jokainen törmää paritansseihin viimeistään elämänsä kohokohdissa, joista tunnetuimmat lienevät häiden valssit ja lukion vanhojen tanssit. Kansantanssijoihinkin saattaa törmätä Helsingin keskustassa ja välimeren lomakohteilla salsa on tuttu näky.

Tanssiharrastus on erinomainen harrastus, koska siinä yhdistyy monia asioita mielenkiintoiseksi kokonaisuudeksi. Paritanssissa musiikki ja liike kietoituvat yhteen samalla, kun kokemus jaetaan tanssiparin kanssa. Laji ja musiikki luovat tunnetilan: tangossa on draamaa, fuskussa leikillisyyttä, buggissa vauhtia, valssissa arvokkuutta, bachatassa herkkyyttä ja sensuaalisuutta jne. Varmasti jokaiselle löytyy oma suosikki!

Suomalainen lavatanssi on erittäin lajirikas. Saman illan aikana voi olla helpostikin kymmenen eri lajia. Lajien moninaisuus on rikkautta ja se tuo tanssiin mielenkiintoa sekä tunnetilojen vaihtelevuutta. Pohjalaisten tanssikerho opettaa kaikkia yleisimpiä tanssilajeja, joita suomalaisilla lavoilla tanssitaan. Tanssikerhossa opettavat ammattiopettajat monien vuosien kokemuksella. Opettajat ja Pohjalaisten tanssikerhon lämmin henkinen yhteisö auttavat ja ovat tukena tanssikulttuuriin tutustumisessa.

Pohjalaisten tanssikerho järjestää lukukauden pituisia tanssikursseja, joissa opetus tapahtuu viikottain. Näiden lisäksi tanssikerho järjestää ekskursioita, tanssibileitä ja tiiviskursseja.

Jokainen on tervetullut kerhoon. Nähdään lavoilla!

# Pohjalaisten valtuuskunta
Pohjalaisten tanssikerho ry on itsenäinen voittoa tavoittelematon yhdistys, jonka juuret ovat Pohjalaisissa osakunnissa. Idea tanssikerhon perustamiselle on siis kolmen eri osakunnan yhteinen ajatus, ja vuonna 2004 Tanssikerho rekisteröityi yhdistykseksi. Tanssikerho on olemassa osakuntia ja opiskelijoita varten, ja tekee yhteistyötä Pohjalaisten valtuuskunnan kanssa.

{{< figure alt="Pohjalaisten Valtuuskunta" link="http://pohjalaiset.fi" src="/img/logo/pvAlpha.png" >}}

Pohjalaisten valtuuskunta on yhteistyöelin seuraaville osakunnille:

  - [Vasa Nation](http://vasa.nation.fi) (VN)
  - [Pohjois-Pohjalanen osakunta](http://pohjoispohjalaiset.fi) (PPO)
  - [Etelä-Pohjalainen osakunta](http://epo.osakunta.fi) (EPO)

Osakunnat ovat Helsingin yliopisssa toimivia poikkitieteellisiä opiskelijayhdistyksiä, jotka perinteisesti keräävät jäseniään syntymäpaikkansa mukaan. Nykyään jäsenten taustoilla ei ole suurtakaan merkitystä, mutta edelleen osakunnilla on toisistaan eroava kulttuuri ja tunnelma. Osakunta on loistava paikka tutustua oman syntyseutunsa opiskelijoihin.

{{< center >}}
{{< figure class="logo" caption="Vasa Nation" alt="Vasa Nation osakunnan vaakuna" link="http://vasa.nation.fi" src="/img/logo/vn.png" width="220px" height="220px" >}}
{{< figure class="logo" caption="Pohjois-Pohjalainen osakunta" alt="Pohjois-Pohjalaisen osakunnan vaakuna" link="http://pohjoispohjalaiset.fi" src="/img/logo/ppo.png" width="220px" height="220px" >}}
{{< figure class="logo" caption="Etelä-Pohjalainen osakunta" alt="Etelä-Pohjalaisen osakunnan vaakuna" link="http://epo.osakunta.fi" src="/img/logo/epoOriginal.png" width="250px" height="220px" >}}
{{</ center >}}

Osakunnat ovat ensimmäisiä opiskelijajärjestöjä Suomessa. Osakunnat ovat myös suuria: ne omistavat kiinteistöjä, jotka ovat opiskelijoiden käytettävissä. On osuvasti sanottu, että osakunta on opiskelijan olohuone keskellä Helsinkiä. Osakuntien tarkoitus on kehittää opiskelijoiden hyvinvointia mm. harrastusten kautta.

Tanssikerho suosittelee kaikkia tanssikerhon jäseniä liittymään osakuntiin! Mukavan opiskelijaelämän lisäksi osakunta tarjoaa opiskelijoille aitoja opiskelijaetuisuuksia. Osakuntalaiselle (VN, PPO, EPO) opiskelijalle tanssikerho tarjoaa kursseja alennettuun hintaan.

