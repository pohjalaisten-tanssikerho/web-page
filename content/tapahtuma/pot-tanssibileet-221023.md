---
title: "POT Halloween Tanssibileet"
articleTitle: "Halloween tanssibileet"
subdirectories: ["tapahtuma"]
description: "Kummittelubileet ;)"
date: "2022-10-23"
clock: "18:00 - 23:00"
address: "Botta"
---

Sunnuntaina 23.10 klo 18–23 kokoonnutaan juhlistamaaan halloweenia sekä tanssiopettajamme Mariannen synttäreitä🎃🎊🎂 Halloween teeman ohessa vietämme ope-Mariannen ympäripyöreät vuosijuhlat ja takautuvat kissanristiäiset. Lahjoja ei tarvitse tuoda, korkeintaan kortteja ja lämmintä iloista mieltä. Isossa salissa Dj Manne viihdyttää kuudelta alkaen omanlaisellaan (tanssittavalla) monipuolisella musiikilla lavatanssilajit, rock and swing ja lattarit, joten avoimin mieli mukaan😃Toisessa oikeanpuoleisessa salissa musiikki soi jaksotettuna lajeittain - laji tunti kerrallaan – lajit: fusku/foksi (klo 19-20), bugg (klo 20-21), tango/argentiinalainen tango (klo 21-22) ja west coast swing (22-23)🎺🎷🎼 Käytössä on kaksi tanssisalia.

Mieluusti näemme paikalla halloween-teeman mukaisesti pukeutuneita tanssijoita, mutta pukeutuminen on vapaaehtoista, voit myös tulla sellaisena mitä vaatekaapista löytyy🎃👻

Tanssibileiden alkuun tarjoamme tunnin maksuttoman bugg alkeet/perusteet tanssinopetuksen klo 18.00-19.00 oikealla puolella sijaitsevassa salissa💃🕺 Opetuksella halutaan kannustaa tanssikerhojen POT ja HOT tunneilla käyviä sekä tanssikerhoista kiinnostuneita mukaan nauttimaan bailuista. Hyvä mahdollisuus vasta aloittaneille tanssijoille tutustua buggin maailmaan ja buggia tanssineetkin voivat tulla kertailemaan. Bugg kuuluu yleisimpiin ja hauskimpiin paritanssilajeihin sekä soveltuu erityisen hyvin nuorekkaaseen moderniin bilemusiikkiin tanssittavaksi. Vasemman puoleisessa salissa bilemusiikki soi klo 18.00 alkaen.

Tanssisalien välissä on hengailu istuskeluaulatila jossa on hyvä tanssien lomassa levähtää, tutustua tanssikavereihin, viettää sosiaalista elämää, vaihtaa kuulumisia sekä nauttia pöydän antimista. Tarjolla on syötävää sekä juotavaa nesteyttämään kehoja - pitämään tanssijalat liikkeessä.

Tanssiaisissa on vapaa sekahaku. Haetaan kohteliaasti toisiamme tanssimaan. Alkeiskurssilaiset ja uudet tanssijat ei huolta tanssikokemuksesta - POTilla kokeneet tanssijat ottavat aloittelevat tanssijat ystävällisesti vastaan. Lisäksi musiikista löytyy runsaasti alkeiskurssilla tutuiksi tulleita tanssilajeja. Mikäli olet aloittelemassa tanssimista voit sanoa olevasi aloittelija, niin pidempään tanssineet huomioivat ystävällisesti tämän, mukauttavat tanssin toisen huomioivaksi. Tärkeintä bileissä ei ole tanssitaidot, vaan hauska rento tunnelma! Bileissä tanssimalla oppii. Kannustetaan rennosti ja rohkeasti uusia alkeiskurssilaisia mukaan taitotasoon katsomatta. Paikalla vallitsee kiva yhteisöllinen sekä toisistamme välittävä nuorekas henki- tehdään hauska ilta kaikki yhdessä🙂

Kun saavut bileisiin kirjoitathan nimesi ja järjestösi vieraskirjaan. Tervetuloa pottilaiset, hottilaiset, osakuntalaiset, ex-tanssikerholaiset ja POTin kannatusjäsenet. Mikäli et kuulu mihinkään seuraavista tanssikerhoista tai osakunnista (POT, HOT, PPO, VN tai EPO), eli toisin sanoen et käy POTin tai HOTin tanssitunneilla, kuulu osakuntiin tai ole entinen tanssikerholainen maksathan kerran vuodessa POTin kannatusjäsenyysmaksun osallistuaksesi tanssibileisiin. Maksun suuruus on vähintään 10 euroa, joka maksetaan tanssikerhon tilille:
{{% bank %}}
Viitenumero: 9991

Suunnistamisohjeet paikalle: Manala ravintolan vierestä Töölönkatu 3A Bottan ulko-ovesta sisään, portailla tai hissillä ylös tanssitaivasta kohti 5. krs jossa sijaitsevat Pohjalaisten osakuntien tilat. Oven avaamalla saavut 5. krs aulaan jonka vieressä tanssisalit sijaitsevat.

Mikäli herää mieleen kysyttävää vastaamme mielellämme. Meidät tavoitat laittamalla viestiä pohjalaistentanssikerho.ry@gmail.com tai nykäisemällä kerhon hallituslaisia (Lasse Vaskelainen, Anni Seilo, Greatman Lim, Suvi Mäenpää) hihasta tansseissa.

Lämpimästi tervetuloa viihtymään ja nauttimaan tanssi-illasta!💃🕺
