---
title: "Salsa ja bachata"
articleTitle: "Salsan ja bachatan tiivari"
subdirectories: ["tapahtuma"]
description: "Salsan ja bachatan tiiviskurssi"
date: "2022-06-14"
clock: "17:15 - 19:15"
address: "Botta"
---

Tiiviskurssi on kaksiosainen ja pidetään tiistaisin 14.6. ja 21.6 klo 17:15-19:15. Kurssi sisältää kaksi 2 h opetuskertaa. Hinta 10 e osakuntalainen (EPO, PPO, VN) / 15 e opiskelija / 20 e muu.

Tanssimme kurssilla yhdistelmän suosituimpia latino-tansseja salsaa ja bachataa. Salsan iloista sykkivää energiaa sekä bachatan kauniin sensuelleja melodioita. Salsa on maailman yleisin sekä kansainvälisin paritanssi. Lisäksi bachata on noussut viime vuosina Suomessa suosituksi tanssilajiksi. Kurssi antaa hyvät valmiudet tanssia lajeja tanssitapahtumissa. Molempia soi tanssikerhojen bileissä, Helsingin lattaritapahtumissa (mm. kesäsunnuntaisin Suomen suurimmassa kesäsalsatapahtumassa Saborin Ooppera salsoissa) sekä ovat yleistyneet yleisiksi tansseiksi kesälavoillakin. Tiiviskurssi on suunnattu nyt kevään alkeiskurssilaisille jatkomahdollisuudeksi sekä kokeneemmatkin tanssijat voivat hyvin tulla tutustumaan lajeihin ja opettelemaan uuden tanssilajin. Soveltuu kaikentasoisille tanssijoille.

Kurssilla tanssinopettajana toimii lattarispecialisti Kimmo Luukkonen. Kimmolla on vahva kokemus salsasta ja bachatasta jo ajalta milloin lajit tulivat Suomeen. Lisäksi huumoria ja iloista mieltä tulee kurssilla riittämään, Kimmolla on rempseän iloinen ote opetukseen.

Ilmoittautuminen [ilmoittautumislomakkeen](https://docs.google.com/forms/d/e/1FAIpQLSeIhbb8HJdKIL0aszPSX4ny8vdwWa0G8SgixYEsrsD2FQ30qQ/viewform?fbclid=IwAR3L3benS8LXpYSrFUbD9BXeU3NeZMcXV25nkVh-j77t_1zB295AGdOS1WY) kautta.

Ilmoittautumislomakkeen lähetyksen jälkeen ilmoittautuminen näkyy meillä. Ilmoittautumislomakkeen täyttäminen riittää kurssille rekisteröitymiseen. llmoittautumisen jälkeen voit saapua suoraan paikalle kurssin alkamisaikaan.

(Huom! Ilmoittautuminen tiiviskursseille on sitova. Mikäli et pääsekään kurssille ilmoitathan tästä ennen kurssin alkamista sähköpostitse)

Kurssimaksujen maksu tanssikerhon tilille. Tilitiedot kurssimaksuja varten:

{{% bank %}}

Pohjalaisten tanssikerho ry

Viitenumero salsa-bachata 99914

Käytäthän maksaessasi viitenumeroa. Mikäli viitenumeron läpi menossa on ongelmaa voi sen laittaa viitekentän sijasta viestikenttäänkin. (Maksathan kurssimaksun ennen tiiviskurssille tuloa tai kurssipäivänä kurssin alkaessa. Kirjaamme maksuja ylös kurssin aikana. Kiitos.)

Kursseille et tarvitse omaa paria (tunneilla on käytäntönä kiertävä parinvaihto, tanssitaan kaikkien paria vaihtavien kanssa - helppoa ja stressitöntä) tai halutessasi voit tanssia oman parinkin kanssa. Suosittelemme vaihtuvan parin kanssa tanssimista, koska se on oppimisen kannalta hyödyllistä ja samalla tutustuu uusin mukaviin tanssikaverihin, mutta voit tanssia myös oman parinkin kanssa.

Kurssit pidetään Pohjalaisten osakuntien tiloissa Ostrobotnia-talossa (tuttavallisemmin sanottuna Botta), osoitteessa Töölönkatu 3A, 5.krs. Saapumisohjeet: Manala ravintolan vierestä Bottan ovesta sisään, portailla tai hissillä ylös 5. krs jossa sijaitsevat Pohjalaisten osakuntien tilat, saavut 5. krs aulaan jonka vieressä tanssisalit sijaitsevat.

Pohjalaisten tanssikerho (POT) on voittoa tavoittelematon yhdistys jonka tavoitteena on edistää sekä tukea opiskelijoiden ja nuorten paritanssikulttuuria – ”rakkaudesta lajiin” periaateella. Tarjota edullisia tanssimahdollisuuksia sekä yhteisöllistä sosiaalista paritanssiharrastustoimintaa pk-seudulla. Kursseilla on nuorekas rento hauska opiskelijahenkinen ilmapiiri. Löydät tanssikerhosta varmasti mielenkiintoisen harrastuksen. Paritanssi on ainutlaatuinen yhdistelmä sosiaalisuutta, liikuntaa, musiikkia ja hauskanpitoa. Monipuolinen harrastus tarjoaa jokaiselle jotakin: oppimisen iloa, yhteenkuuluvuutta ja uusia tuttavuuksia, musiikista nauttimista ja paljon muuta. Tanssien pyörteet ovat ovat vieneet monet mukaansa, joten käy sinäkin kokeilemassa pystytkö vastustamaan tanssin huumaa!

Jäikö kysyttävää? Tavoitat meidät osoitteesta pohjalaistentanssikerho.ry@gmail.com. Lisäksi tanssitunneilla ja tapahtumissa kerhon hallituslaiset (Lasse Vaskelainen, Anni Seilo, Greatman Lim, Suvi Mäenpää) vastaavat kysymyksiin ja opastavat mielellään. Tanssin iloa kaikille! Nähdään tiivareilla!
