---
title: "Pikkujoutanssibileet"
articleTitle: "POTin pikkujoulubileet"
subdirectories: ["tapahtuma"]
description: "POTin pikkujoulun tanssibileet"
date: "2021-11-28"
clock: "17:30 - 21:30"
address: "Bota"
---

Joulun lähestyessä on aika pikkujouluilla! Mikäpä sen parempi tapa toteuttaa joulutunnelmiin virittäytyminen kuin tanssien, joten tanssikerho järjestää pikkujouluilu-tanssibileet su 28.11.2021 klo 17.30-21.30. Tanssibileet ovat hyvä mahdollisuus antaa luovuudelle valta, päästää tanssijalat valloilleen, tutustua tanssikavereihin ja sulatella joulukinkut/vegekinkut sekä puurot etukäteen. Tanssit ovat Bottalla tuolla tutulla ja turvallisella paikalla Manalan yläkerrassa - lähellä tanssitaivasta - pohjalaisten osakuntien tiloissa (5. kerros). Tanssailut alkavat klo 17.30 ja musiikki soi rytmikkäitä säveliään 21.30 asti.

Tarjolla pientä jouluista purtavaa. Jouluiseen tunnelmaan virittäytymiseksi saa laittaa punaista, valkoista ja pikkumustaa jouluista asua päälle, mutta asukoodi on vapaa. Tärkeintä on tulla nauttimaan paritanssien huumasta ja iloisesta tunnelmasta.

Musiikkipuoli on nuorekasta modernia jalkojen alle menevää lavatanssimusiikkia.

Käytössä on kaksi tanssisalia. Isossa salissa tanssilajit vaihtelevat kuten perinteisesti lavatansseissa. Soi kaksi saman lajin musiikkikappaletta pareittain. Tanssisaliin sisäänkäynnin luota seinältä löytyy soittolista josta voi katsoa soitettavat lajit / biisit. Näin aloittelevienkaan tanssijoiden ei tarvitse jännittää mikä tanssilaji milloinkin on tulossa.

Toisessa salissa musiikki soi jaksotettuna lajeittain, laji tunti kerrallaan. Lajit ovat: foksi/fusku, bugg, salsa/bachata ja west coast swing. Jaksotetun musiikin salissa on lattaritiiviskurssilaisille hyvä mahdollisuus kerrata salsa ja bachata tuntien oppeja. Lisäksi alkuun soi alkeisystävällistä foksi/fusku musiikkia, joten uudetkin tanssijat pääsevät hyvin mukaan. Aloittelijat ei stressiä, kautta historian POTilla kokeneet tanssijat ovat ottaneet aloittelevat tanssijat hyvin vastaan. Rennosti ja rohkeasti vaan mukaan kaikki taitotasoon katsomatta. Paikalla vallitsee kiva yhteisöllinen sekä välittävä opiskelijahenki.

Bileissä on vapaa sekahaku.

Kun saavut bileisiin kirjoitatathan nimesi ja järjestösi vieraskirjaan (niin tiedämme raportoida osakunnille, keitä meillä käy tanssahtelemassa). Tervetuloa pottilaiset, hottilaiset, ex-osakuntalaiset ja POTin kannatusjäsenet. Mikäli et kuulu mihinkään seuraavista osakunnista tai kerhoista (POT, HOT, PPO, VN tai EPO), eli toisin sanoen et käy POTin tai HOTin tanssitunneilla, ole ex-osakuntalainen tai et kuulu pohjalaisiin osakuntiin, muistathan maksaa kerran vuodessa POTin kannatusjäsenyysmaksun osallistuaksesi bileisiin. Huom! lyhyestä tanssikaudesta johtuen vuoden 2021 kannatusjäsenyysmaksut ovat voimassa myös vuonna 2022. Maksun suuruus on vähintään 10 euroa, joka maksetaan tanssikerhon tilille:

{{% bank %}}

Käytäthän viitenumero: 9991

Lisäksi koronatilanteesta johtuen pyydämme ilmoittautumaan linkin [ilmoittaumislomakkeella](https://l.facebook.com/l.php?u=https%3A%2F%2Fdocs.google.com%2Fforms%2Fd%2Fe%2F1FAIpQLSdy-BRk4sNp0oINt6o-E8jCh3ReeEsRvIAXkPpcsOPDQXslKQ%2Fviewform%3Fusp%3Dsf_link%26fbclid%3DIwAR3uKnOec0yG5rVjl9nC7xQKD6fPuWK6ufUQbUXk_dkFDGlaAMbRO0OsuOc&h=AT1kgMkG3R7SA5Ql5cbb_j3ym-kId6jI28arNispjkBIq_dwY2gVnnZP7JBHXSEgQpDPLgGHuvJMUePzqj2qhnrodNMFINu3CcDe4uxK9igmlpsywWKRnu-QcR_B_dtK3TIk5kJCGA&__tn__=q&c[0]=AT3izxD6zhoKyeYYkIYB6G_9aXBFgZjR77BLAmjgpz5an_zdoMD3dm2hyhf6lS0n2L3j3EttIic2R6uFAyVA4dGwgoU2a3TewVScSZPmr_hLwL8Cv-oTCQb_Lj1RyhGOoZkg_KJQrvs1l7ZQ7TtgL4NF).

Keräämme osallistujien yhteystiedot ja säilytämme ne kuukauden ajan mikäli joudumme selvittämään korona-alistumistapauksia.

Mikäli herää mieleen kysyttävää vastaamme mielellämme. Meidät tavoitat laittamalla viestiä sähköpostitse tai nykäisemällä kerhon hallituslaisia hihasta tansseissa.

Lämpimästi tervetuloa pikkujouluilemaan tanssien! 
