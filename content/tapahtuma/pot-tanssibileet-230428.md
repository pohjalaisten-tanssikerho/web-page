---
title: "POT Tanssibileet"
articleTitle: "POT Vapputanssibileet"
subdirectories: ["tapahtuma"]
description: "Vapputanssibileet"
date: "2023-04-28"
clock: "18:00 - 23:59"
address: "Botta"
---
Juhlitaan vappua wapputanssibileillä pe 28.4 klo 18.00-puolille öin asti. Tarjolla simaa ja munkkeja🥂🥯 Viihdytään ja pidetään hauskaa vapputunnelmissa mukavassa seurassa tanssien🎉✨

Käytössä on kaksi tanssisalia. DJ:t soittavat modernia nuorekasta lavatanssimusiikkia (valssit, tangot, foksit, slovarit) rock&swingejä (bugg, fusku, west coast swing, lindy hop) ja lattareita (salsa, bachata, rumba bolero, cha cha) monipuolisesti. Isossa vasemmalla sijaitsevassa salissa tanssimusiikki soi kappalepareittain tanssilajit klo 18.00 alkaen koko illan. Toisessa oikeanpuoleisessa salissa musiikki soi jaksotettuna lajeittain - laji tunti kerrallaan: bugg(klo 19.00-20.00), west coast swing(klo 20.00-21.00), foksi/slovarit(klo 21.00-22.00), fusku/lindy hop (klo 22.00-23.00), valssi(klo 23.00-0.00)🎺🎷🎼

Huom! Vinkkinä bileiden alussa klo 18.00-19.00 järjestämme tanssiopetusta blues vaikutteet rock&swing tansseihin tiivarin.😎 Huhtikuun [tiiviskurssit tapahtumailmoituksesta](https://www.facebook.com/events/776552097126354) tarkemmat tiedot.
Hyvä mahdollisuus etkoilla bileitä ja oppia uutta💃🕺

Lämpimästi tervetuloa nykyiset ja entiset tanssikerholaiset POTit ja HOTit sekä nykyiset ja entiset osakuntalaiset (PPO, EPO, VN). Lisäksi näihin tanssibileisiin ovat tervetulleita myös avecit, kaikki korkeakouluopiskelijat sekä vierailijaluvalliset.

Vierailijalupaa pystyt hakemaan seuraavan [lomakkeen](https://docs.google.com/forms/d/e/1FAIpQLSfgBKmt2CZkwgjVvfXtrZd5QvZwXGufUJgSN4QEKCeomH3MHw/viewform) kautta.


Avecin tuominen ei koske vierailijaluvallisia. Nykyiset sekä entiset tanssikerholaiset POT tai HOT ja osakuntalaiset (PPO, EPO, VN) voivat tuoda mukanaan kaverin.

Kaikki kerhon kausitanssikursseilla kävijät ovat kerhon jäseniä.

Kirjaathan nimesi paikalle saapuessa vieraskirjaan, kiitos🙂

Bileet ovat maksuttomat. Kerhon toimintaa voi tukea tai tarjoiluja tipata vapaaehtoisesti tilille FI51 7997 7998 0564 23 vapaavalintaisella summalla.

---

Tanssiaisissa on vapaa sekahaku. Haetaan kohteliaasti toisiamme tanssimaan. Yleensä uuden tanssiparin kanssa tapana on tanssia kappalepari, pari kappaletta ennen parinvaihtoa. Etenevissä tanssilajeissa tanssisuunta on vastapäivään salia ympäri kiertäen ja vähemmän liikkuvat/paikoillaan tanssittavat lajit tanssialue keskemmällä lattiaa. Alkeiskurssilaiset ja uudet tanssijat ei huolta tanssikokemuksesta - kokeneet tanssijat ottavat aloittelevat tanssijat ystävällisesti vastaan. Lisäksi musiikista löytyy runsaasti alkeiskursseilla tutuiksi tulleita tanssilajeja. Mikäli olet aloittelemassa tanssimista voit sanoa olevasi aloittelija, niin pidempään tanssineet huomioivat ystävällisesti tämän, mukauttavat tanssin toisen huomioivaksi. Tanssibileissä on kannustava hauskan rento tunnelma💃🕺

Tanssisalien läheltä löytyy musiikkilistat tanssilajeineen. Tanssisalien välissä sijaitsee hengailu istuskelu aulatila jossa on hyvä tanssien lomassa levähtää ja tutustua tanssikavereihin

Suunnistamisohjeet: Manala ravintolan vierestä Töölönkatu 3A Bottan ulko-ovesta sisään, portailla tai hissillä ylös Pohjalaisten osakuntien tanssitaivasta kohti 5. krs. Oven avaamalla saavut 5. krs aulaan jonka vieressä tanssisalit sijaitsevat.

Kivoja kuvia kerhon tanssibileiden tunnelmasta ja toiminnasta vuosien varrelta on nähtävissä intagramista [pohjalaistentanssikerho](https://www.instagram.com/pohjalaistentanssikerho/).

Herätessä mieleen kysyttävää, ajatuksia tai toiveita vastaamme sähköpostitse pohjalaistentanssikerho.ry@gmail.com tai kysymällä kerhon hallituslaisilta (Lasse Vaskelainen, Siru Uusi-Seppälä, Greatman Lim, Suvi Mäenpää) tansseissa.
Tervetuloa vappuilemaan!
