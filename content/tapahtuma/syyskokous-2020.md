---
title: "Syyskokous 2020"
articleTitle: "Hallituksen syyskokous 2020"
subdirectories: ["tapahtuma"]
description: "POT sääntömääräinen syyskokous 2020"
date: "2020-11-22"
clock: "14:00 - 16:00"
address: "Töölönkatu 3 A"
---

Moikka!

Tämän kuun lopulla, su 22.11.2020 klo 14:00 pidetään Potin sääntömääräinen syyskokous, tervetuloa mukaan! Kokous on oiva paikka tutustua paremmin kerhon toimintaan. Voit osallistua livenä Bottalla (Töölönkatu 3A, 5. krs) tai etäyhteyden välityksellä Zoomissa. Linkin zoomiin saat [hallituksen]({{< ref "hallitus.md">}}) puheenjohtajalta, sihteeriltä tai tiedottajalta.

Näkyvimpänä aiheena kokouksessa on hallituksen muodostaminen vuodelle 2021. Hallitukseen mahtuu vielä jäseniä, vaikka moni vanha hallituslainen jatkaakin mukana ensi kaudella! Erityisesti **hakusessa on uusi tiedottaja**, sillä nykyinen tiedottajamme Henna jättää hallitustyön tämän vuoden lopussa. Lue [Hennan tanssitarina ja kokemuksia hallituksesta]({{< ref "/blogi/vuosi-hallituksessa.md" >}}).

Hallituslaisten lisäksi aktiivit ovat mukana kerhon toiminnan järjestämisessä. Aktiiviksi voit liittyä milloin tahansa, ja näin voit olla avuksi silloin, kun sinulle sopii. Aktiivit voivat esimerkiksi auttaa tarjoilujen hankinnassa ja esillepanossa sekä koota soittolistoja, kunhan koronatilanne helpottaa ja tanssibileitä voidaan taas järjestää. 

Nähdään kokouksessa!

Terkuin,  
Selina Virtanen  
POTin puheenjohtaja  

