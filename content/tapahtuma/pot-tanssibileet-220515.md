---
title: "POT Tanssibileet"
articleTitle: "Tanssibileet"
subdirectories: ["tapahtuma"]
description: "POTin järjestämät tanssibileet"
date: "2022-05-15"
clock: "17:00 - 22:00"
address: "Botta"
---

Toukokuussa tapahtuu! Tanssikerho järjestää toukokuun tanssiaiset su 15.5.2022. Tanssibileet ovat hyvä mahdollisuus antaa luovuudelle valta, päästää tanssijalat irti, kerrata vapaasti tanssikursseilla opittuja asioita ja tutustua tanssikavereihin. Tanssiaiset ovat Bottalla (Ostrobotnia-talo Töölönkatu 3A) tuolla tutulla ja turvallisella paikalla Manalan yläkerrassa - lähellä tanssitaivasta - pohjalaisten osakuntien tiloissa (5. kerros). Tanssailut alkavat klo 17.00 ja musiikki soi sykkien rytmikkäitä säveliään 22.00 asti.

Bileiden alussa on maksutonta bugg-opetusta! Taitavat kilpatanssijat Greatman Lim ja Suvi Mäenpää pitävät klo 17.00 alkaen n. tunnin mittaisen bugg-opetuksen. Gredu ja Suvi ovat kisamaailmaa nähneet ja erikoistuneet buggiin, ovat teitä varten jakamassa osaamistaan. Hyvä spessu mahdollisuus ottaa bugg haltuun ja kysellä opettajilta vinkkejä. Suunniteltu erityisesti vasta tanssimisen aloittaneita varten, mutta kokeneemmatkin voivat tulla kertaamaan.

Musiikkipuoli on nuorekasta modernia jalkojen alle menevää lavatanssimusiikkia, swingejä ja lattareita.

Käytössä on kaksi tanssisalia. Vasemman puoleisessa salissa tanssilajit vaihtelevat kuten perinteisesti lavatansseissa. Soi kaksi saman lajin musiikkikappaletta pareittain. Tanssisalien sisäänkäynnin luota seinältä löytyy soittolista josta voi katsoa soitettavat tanssilajit sekä kappaleet. Näin aloittelevienkaan tanssijoiden ei tarvitse jännittää mikä tanssilaji milloinkin on tulossa.
Toisessa oikealla olevassa salissa musiikki soi jaksotettuna lajeittain, laji tunti kerrallaan. Lajit ovat: bugg, west coast swing, foksi, fusku ja laji x. Huom. westi tulossa tälläkertaa aikaisemmin illasta westaajia varten.

Tanssisalien välissä on hengailu istuskeluaulatila jossa on hyvä tanssien lomassa hengähtää, vaihtaa kuulumisia sekä nauttia pöydän antimista. Tarjolla on bilesyötävää sekä juotavaa nesteyttämään kehoja - pitämään jalat liikkeessä.

Illan aikana soi kattavasti alkeiskursseilla tutuiksi tulleita tanssilajeja valssi, bugg, tango, foksi, fusku ja slovarit, joten olemme huomioineet myös uudet vasta aloittaneet tanssijat - kaikki pääsevät hyvin mukaan tanssien pyörteisiin. Viime bileissä alkeisurssilaiset pärjäsivät hienosti! Wau miten hienoa menoa oli tanssilattialla. Uudet vasta aloittaneet tanssijat ovat lämpimästi tervetulleita mukaan iloiseen juhlaan - ei stressiä askelien tarkasta osaamisesta - POTilla kokeneet tanssijat ottavat aloittelevat tanssijat hyvin vastaan. Rennosti ja rohkeasti vaan mukaan kaikki taitotasoon katsomatta. Paikalla vallitsee kiva yhteisöllinen sekä välittävä henki.

Bileissä on vapaa sekahaku. Kaikki hakevat kohteliaasti toisiaan tanssimaan.

Kun saavut bileisiin kirjoitathan nimesi ja järjestösi vieraskirjaan (niin tiedämme raportoida osakunnille, keitä meillä käy tanssahtelemassa). Tervetuloa pottilaiset, hottilaiset, osakuntalaiset, ex-osakuntalaiset ja POTin kannatusjäsenet. Mikäli et kuulu mihinkään seuraavista osakunnista tai kerhoista (POT, HOT, PPO, VN tai EPO), eli toisin sanoen et käy POTin tai HOTin tanssitunneilla, kuulu osakuntiin tai ole ex-osakuntalainen muistathan maksaa kerran vuodessa POTin kannatusjäsenyysmaksun osallistuaksesi bileisiin. Maksun suuruus on vähintään 10 euroa, joka maksetaan tanssikerhon tilille:

{{% bank %}}

Käytäthän viitenumeroa 9991

Navigointiohjeet paikalle: Manala ravintolan vierestä Bottan ulko-ovesta sisään, portailla tai hissillä ylös 5. krs jossa sijaitsevat Pohjalaisten osakuntien tilat, oven avaamalla saavut 5. krs aulaan jonka vieressä tanssisalit sijaitsevat.

Mikäli herää mieleen kysyttävää vastaamme mielellämme. Meidät tavoitat laittamalla viestiä pohjalaistentanssikerho.ry@gmail.com tai nykäisemällä kerhon hallituslaisia (Lasse Vaskelainen, Anni Seilo, Greatman Lim, Suvi Mäenpää) hihasta tansseissa.

Tervetuloa tanssimaan! See less
Dance
