---
title: "POT Tanssibileet"
articleTitle: "POT tanssibileet"
subdirectories: ["tapahtuma"]
description: "Halloween-tanssibileet Bottalla"
date: "2023-10-29"
clock: "18:00 - 23:00"
address: "Botta"
---
Sunnuntaina 29.10 klo 18–23 kokoonnutaan juhlistamaaan halloweenia tanssien🎃🎊💃🕺

Mieluusti näemme paikalla halloween-teeman mukaisesti pukeutuneita tanssijoita, mutta teemapukeutuminen on vapaaehtoista, eli voit myös hyvin tulla sellaisena mitä vaatekaapista löytyy🎃👻

Käytössä on kaksi tanssisalia. Isossa vasemmalla sijaitsevassa salissa soi tanssimusiikki monipuolisesti: lavatanssilajit, rock&swingit ja lattarit kappalepareittain koko illan. Oikeanpuoleisessa salissa musiikki soi jaksotettuna tanssilajeittain, laji per tunti kerrallaan: valssi (klo 18.00-19.00) bugg (klo 19.00-20.00), salsa (klo 20.00-21.00), west coast swing (klo 21.00-22.00), fusku (klo 22.00-23.00) 🎺🎷🎼

Lämpimästi tervetuloa nykyiset ja entiset tanssikerholaiset (POT ja HOT) sekä nykyiset ja entiset osakuntalaiset (PPO, EPO, VN). Lisäksi näihin tanssibileisiin ovat tervetulleita myös avecit, kaikki korkeakouluopiskelijat sekä vierailijaluvalliset.
Vierailijalupaa pystyt hakemaan seuraavan lomakkeen kautta: https://docs.google.com/…/1FAIpQLSfgBKmt2CZkwgjVv…/viewform…

Avecin tuominen ei koske vierailijaluvallisia. Nykyiset sekä entiset tanssikerholaiset POT tai HOT ja osakuntalaiset (PPO, EPO, VN) voivat tuoda mukanaan avecin. Hox! Kaikki kerhon kausitanssikursseilla kävijät ovat kerhon jäseniä.

Kirjaathan nimesi paikalle saapuessa vieraskirjaan, kiitos🙂

Bileet ovat maksuttomat. Kerhon toimintaa voi tukea tai tarjoiluja tipata vapaaehtoisesti tilille FI51 7997 7998 0564 23 vapaavalintaisella summalla.

---

Tanssiaisissa on vapaa sekahaku. Haetaan kohteliaasti toisiamme tanssimaan.

Alkeiskurssilaiset ja uudet tanssijat ei huolta tanssikokemuksesta. Kokeneet tanssijat ottavat aloittelevat tanssijat ystävällisesti vastaan. Bileet on hyvä mahdollisuus oppia lisää ja tutustua uusiin tanssikavereihin. Musiikista löytyy alkeiskursseilla tutuiksi tulleita tanssilajeja. Mikäli olet aloittelemassa tanssimista voit sanoa olevasi aloittelija, niin pidempään tanssineet huomioivat ystävällisesti tämän mukauttamalla tanssin toisen huomioivaksi.

Tanssisalien läheltä löytyy musiikkilistat tanssilajeineen. Tanssisalien välissä sijaitsee hengailu istuskelu aulatila jossa on hyvä tanssien lomassa levähtää ja tutustua tanssikavereihin. Tarjolla syötävää ja juotavaa🎉

Kivoja kuvia kerhon tanssibileiden tunnelmasta ja toiminnasta vuosien varrelta on nähtävissä instagramista [pohjalaistentanssikerho](https://www.instagram.com/pohjalaistentanssikerho/).

Herätessä mieleen kysyttävää, ajatuksia tai toiveita vastaamme sähköpostitse pohjalaistentanssikerho.ry@gmail.com tai kysymällä kerhon hallituslaisilta (Lasse Vaskelainen, Siru Uusi-Seppälä, Greatman Lim, Suvi Mäenpää) tansseissa.
