---
title: "Pääsiäistanssiaiset"  # appears on front page
description: "Tanssibileet Bottalla 🐰🌸🥚"  # appears on front page
articleTitle: "POTin pääsiäistanssiaiset"
subdirectories: ["tapahtuma"] # no need to modify
date: "2024-03-31"
clock: "18:00 - 24:00"
address: "Töölönkatu 3" # no need to modify
---

Sunnuntaina 31.3 klo 18-24 tanssitaan Bottalla pääsiäissunnuntain kunniaksi! 🐰🌸🥚 Voit pukeutua pääsiäisnoidaksi, -pupuksi, jollain muulla teemaan sopivalla tavalla tai tulla ihan sellaisena kuin olet! Otetaan illasta ilo irti ja tanssitaan vanhojen ja uusien tuttavuuksien kanssa 🤩💃🕺

Käytössä on kaksi tanssisalia. DJ:t soittavat modernia nuorekasta lavatanssimusiikkia (valssit, tangot, foksit, slovarit, jenkka, humppa jne.), rock&swingejä (mm. bugg, fusku, lindy hop, west coast swing) ja lattareita (salsa, bachata, rumba bolero, cha cha) monipuolisesti. Toisessa salissa tanssimusiikki soi kappalepareittain tanssilajit alkaen klo 18 koko illan. Toisessa salissa musiikki soi jaksotettuna lajeittain - laji tunti kerrallaan – lajit:  
foksi/fusku mix klo 18-19  
west coast swing klo 19-20  
kizomba klo 20-21  
tango klo 21-22  
bachata klo 22-23  
🎺🎷🎼

Lämpimästi tervetuloa nykyiset sekä entiset tanssikerholaiset: POT ja HOT ja osakuntalaiset: EPO, PPO ja VN. Lisäksi tervetulleita ovat myös avecit, kaikki korkeakouluopiskelijat sekä vierailijaluvalliset. Vierailijalupaa pystyy hakemaan seuraavan [lomakkeen](https://docs.google.com/forms/d/e/1FAIpQLScrjW8uJKed_StRxnW8Wpz5poZepa2AVbaAFU1fV8REQ6Odig/viewform?usp=sf_link) kautta.

Nykyiset sekä ex tanssikerholaiset POT tai HOT ja osakuntalaiset (PPO, EPO, VN) voivat tuoda mukanaan avecin. Kaikki kerhon kausitanssikursseilla kävijät ovat kerhon jäseniä. Kirjaathan nimesi paikalle saapuessa vieraskirjaan, kiitos 🙂

---

Tanssiaisissa on vapaa sekahaku. Haetaan kohteliaasti toisiamme tanssimaan. Yleensä tapana on tanssia kaksi kappaletta uuden tanssiparin kanssa ennen parinvaihtoa. Etenevissä tanssilajeissa tanssisuunta on vastapäivään salia ympäri kiertäen ja vähemmän liikkuvissa/paikoillaan tanssittavissa lajeissa tanssialue on keskemmällä tanssilattiaa.💃🕺

Tanssisalien välissä on aulatila, mistä löytyy musiikkilistat tanssilajeineen. Tilassa on myös hyvä levätä ja istuskella tanssien lomassa ja tutustua tanssikavereihin ja nauttia tarjoiluista. Tarjolla on pientä syötävää sekä juotavaa pitämään tanssijalat liikkeessä!🎉

POTilla on kiva tanssia, ja kaikki toivotetaan tervetulleeksi lattialle avosylin taitotasoon katsomatta - kokeneemmat tanssijat ottavat aloittelevat tanssijat ystävällisesti vastaan. Lisäksi musiikista löytyy runsaasti alkeiskurssilla tutuiksi tulleita tanssilajeja. Mikäli olet aloittelemassa tanssimista voit sanoa olevasi aloittelija, niin pidempään tanssineet huomioivat ystävällisesti tämän. Tärkeintä bileissä ei ole tanssitaidot, vaan hauska, rento tunnelma! 🙂

Suunnistamisohjeet Bottalle: Manala ravintolan vierestä Töölönkatu 3A Bottan ulko-ovesta sisään, portaita tai hissillä ylös Pohjalaisten osakuntien tanssitaivasta kohti 5. krs. Oven avaamalla saavut 5. krs aulaan jonka vieressä tanssisalit sijaitsevat.

Jos sinulla herää kysymyksiä tansseista, voit olla yhteydessä pohjalaistentanssikerho.ry (ät) gmail.com

Vielä kerran tervetuloa bottalle nauttimaan pääsiäistansseista! 💃🕺🐰🌸🥚
