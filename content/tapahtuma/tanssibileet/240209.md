---
title: "POT Tanssibileet"
articleTitle: "POT Ystävänpäivän Tanssibileet"
subdirectories: ["tapahtuma"]
description: "Ystävänpäivän Tanssibileet"
date: "2024-02-09"
clock: "18:00 - 00:00"
address: "Töölönkatu 3"
---
Pe 9.2 juhlitaan ihanaa ystävänpäivää tanssibileillä❤️💖💗💕💞🥳 Pukeudutaan teeman mukaisesti punaiseen🟥🔴🌺 ja kokoonnutaan ystävät nauttimaan tanssien tunnelmasta sekä hyvästä ystäväseurasta💃🕺 Voit laittaa punaista päälle tai tyyli vapaa mitä vaatekaapista löytyykään. Nähdään tuttuja ystäviä ja tutustutaan uusiin ystäviin😍🥰

Käytössä on kaksi tanssisalia. DJ:t soittavat modernia nuorekasta lavatanssimusiikkia (valssit, tangot, foksit, slovarit, jenkka, humppa jne.), rock&swingejä (mm. bugg, fusku, lindy hop, west coast swing) ja lattareita (salsa, bachata, rumba bolero, cha cha) monipuolisesti. Toisessa salissa tanssimusiikki soi kappalepareittain tanssilajit alkaen klo 18 koko illan. Toisessa salissa musiikki soi jaksotettuna lajeittain - laji tunti kerrallaan – lajit: west coast swing(klo 19-20), bugg(klo 20-21), kansantanssit jenkka, humppa, polkka (klo 21-22) ja slovarit/foksi(klo 22-23) ja laji x(klo 22-23)) 🎺🎷🎼

Lämpimästi tervetuloa nykyiset sekä entiset tanssikerholaiset ja osakuntalaiset POT, EPO, PPO, VN ja HOT. Lisäksi tervetulleita ovat myös avecit, kaikki korkeakouluopiskelijat sekä vierailijaluvalliset.

Nykyiset sekä ex tanssikerholaiset POT tai HOT ja osakuntalaiset (PPO, EPO, VN) voivat tuoda mukanaan avecin. Kaikki kerhon kausitanssikursseilla kävijät ovat kerhon jäseniä. Bileet ovat maksuttomat ilmaiset. Kirjaathan nimesi paikalle saapuessa vieraskirjaan, kiitos 🙂

---

Tanssiaisissa on vapaa sekahaku. Haetaan kohteliaasti toisiamme tanssimaan. Yleensä tapana on tanssia kappalepari, pari kappaletta uuden tanssiparin kanssa ennen parinvaihtoa. Etenevissä tanssilajeissa tanssisuunta on vastapäivään salia ympäri kiertäen ja vähemmän liikkuvat/paikoillaan tanssittavat lajit tanssialue keskemmällä lattiaa.💃🕺

Alkeiskurssilaiset ja uudet tanssijat ei huolta tanssikokemuksesta - kokeneet tanssijat ottavat aloittelevat tanssijat ystävällisesti vastaan. Lisäksi musiikista löytyy alkeiskurssilla tutuiksi tulleita tanssilajeja. Mikäli olet aloittelemassa tanssimista voit sanoa olevasi aloittelija, niin pidempään tanssineet huomioivat ystävällisesti tämän. Tärkeintä bileissä ei ole tanssitaidot, vaan hauska rento tunnelma! Bileissä tanssimalla oppii ja tutsutuu uusiin tanssikavereihin. Paikalla vallitsee kiva yhteisöllinen sekä toisistamme välittävä henki- tehdään hauska ilta kaikki yhdessä 🙂

Tanssisalien läheltä löytyy musiikkilistat tanssilajeineen. Tanssisalien välissä on hengailu istuskeluaulatila jossa on hyvä tanssien lomassa levähtää, tutustua tanssikavereihin, vaihtaa kuulumisia sekä nauttia pöydän antimista. Tarjolla on syötävää sekä juotavaa pitämään tanssijalat liikkeessä!🎉

Suunnistamisohjeet: Manala ravintolan vierestä Töölönkatu 3A Bottan ulko-ovesta sisään, portailla tai hissillä ylös Pohjalaisten osakuntien tanssitaivasta kohti 5. krs. Oven avaamalla saavut 5. krs aulaan jonka vieressä tanssisalit sijaitsevat.
Lämpimästi tervetuloa nauttimaan ystävän päivä teema tanssi-illasta!💃
