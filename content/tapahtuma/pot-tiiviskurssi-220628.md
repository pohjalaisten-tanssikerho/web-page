---
title: "Lindy hop tiiviskurssi"
articleTitle: "Lindy hop tiiviskurssi"
subdirectories: ["tapahtuma"]
description: "Lindy hopin tiiviskurssi1"
date: "2022-06-28"
clock: "18:00 - 19:30"
address: "Botta"
---

POT:n kesätanssikausi 2022 jatkuu lindy hop-tiiviskurssilla. Kevään kausikurssilaisten on hyvä jatkaa tanssintaivaltaan näistä ja uusia kävijöitä (aloittelevia sekä kokeneita) mahtuu myös mukaan!

Tiistaisin 28.6 klo 18.00-19.30 ja 5.7 klo 18.00-20.45 (pidetään illan puolivälissä 15 min levähdys ja eväiden syöntitauko) Kurssi sisältää 1,5 h + 2,5 h opetuskerrat = 4 h opetusta.

Tanssimme kurssilla lindy hoppia, tuota pirskahtelvan iloista suosittua swing-paritanssilajia. Iloista energistä jazz- ja swingmusiikkia tulee siis riittämään. Lindy hop on suosittu Amerikasta lähtöisin oleva swing-tanssilaji jota voi tanssia tanssikerhojen bileissä, swing-tanssitapahtumissa ympäri Suomea sekä maailmaa. Lindy kuuluu kansainvälisimpiin tansseihin ja on levinnyt laajasti maailmalla. Se on swing-tanssilajeista maailman laajimmalle levinnyt tyyli. Lindy myös tukee hyvin muita yleisiä swing tanssilajeja kuten lavatansseissa paljon soivia fuskua ja buggia.

Otamme haltuun lindy hopin salat - kurssilta saat hyvät valmiudet tanssia lajia tapahtumissa. Alkuun harjoitellaan perusaskeleet, perusaskelien variaatiot, sen jälkeen otamme haltuun yleisiä hyödyllisiä peruskuvioita/liikkeita ja etenemme jammailuihin. Lähdetään perusteista, mutta tuomme myös jotain kivaa jo aikaisemmin lindyä tanssineille. Pääsemme nauttimaan lindymäisestä leikittelvästä twistimäisestä taiteilu tunnelmasta. Lindy tarjoaa hauskoja vapauksia irrotella ja improvisoida - "wau" effektiä ompa siisti laji kyseessä!

Soveltuu kaikentasoisille tanssijoille. Kurssi sopii hyvin kevään alkeiskurssilaisille jatkomahdollisuudeksi sekä kokeneemmatkin tanssijat voivat hyvin tulla kertailemaan tai opettelemaan uuden tanssilajin.

Kurssilla tanssinopettajana toimii Marianne Krause. Marianne toimii ammattiopettajana ja omaa vahvan vuosien kokemuksen monien tanssilajien opettamisesta. Opettaa taitavasti suurella sydämmellä ja ilolla.

Ilmoittautuminen [ilmoittautumislomakkeen](https://docs.google.com/forms/d/e/1FAIpQLScdxJLaWCAe-errp-6YiBjATt8xayQJBURKWgzvtLHk-GySkw/viewform?fbclid=IwAR37eSX1OG_KrCNOdN9y9G4eQ93twvAicbRVvU93IxBcIBDX1PXA3YIpgTc) kautta. Täytettyäsi lomakkeen ilmoittautuminen näkyy meillä. Ilmoittautumislomakkeen täyttäminen riittää kurssille rekisteröitymiseen. llmoittautumisen jälkeen voit saapua suoraan paikalle kurssin alkamisaikaan. (Huom! Ilmoittautuminen tiiviskursseille on sitova. Mikäli et pääsekään kurssille ilmoitathan tästä ennen kurssin alkamista sähköpostitse)

Kurssin hinta on 10 e osakuntalainen (EPO, PPO, VN) / 15 e opiskelija / 20 e muu.
Kurssimaksujen maksu tanssikerhon tilille. Tilitiedot kurssimaksuja varten:
Pohjalaisten tanssikerho ry
{{% bank %}}
Viitenumero lindy hop 99930
Käytäthän maksaessasi viitenumeroa. Mikäli viitenumeron läpi menossa on ongelmaa voi sen laittaa viitekentän sijasta viestikenttäänkin.
(Maksathan kurssimaksun ennen tiiviskurssille tuloa tai kurssipäivänä kurssille tullessasi. Kiitos! Tarkastamme maksuja kurssin aikana.)

Kursseille et tarvitse omaa paria (tunneilla on käytäntönä kiertävä parinvaihto, tanssitaan kaikkien paria vaihtavien kanssa - helppoa ja stressitöntä) tai halutessasi voit tanssia oman parinkin kanssa. Suosittelemme vaihtuvan parin kanssa tanssimista, koska se on oppimisen kannalta hyödyllistä ja samalla tutustuu uusin mukaviin tanssikaverihin, mutta voit tanssia myös oman parinkin kanssa.

Kurssit pidetään Pohjalaisten osakuntien tiloissa Ostrobotnia-talossa (tuttavallisemmin sanottuna Botta), osoitteessa Töölönkatu 3A, 5.krs. Saapumisohjeet: Manala ravintolan vierestä Bottan ovesta sisään, portailla tai hissillä ylös 5. krs jossa sijaitsevat Pohjalaisten osakuntien tilat, saavut 5. krs aulaan jonka vieressä tanssisalit sijaitsevat.

Pohjalaisten tanssikerho (POT) on voittoa tavoittelematon yhdistys jonka tavoitteena on edistää sekä tukea opiskelijoiden ja nuorten paritanssikulttuuria – ”rakkaudesta lajiin” periaateella. Tarjota edullisia tanssimahdollisuuksia sekä yhteisöllistä sosiaalista paritanssiharrastustoimintaa pk-seudulla. Kursseilla on nuorekas rento hauska ilmapiiri. Löydät tanssikerhosta varmasti mielenkiintoisen harrastuksen. Paritanssi on ainutlaatuinen yhdistelmä sosiaalisuutta, liikuntaa, musiikkia ja hauskanpitoa. Monipuolinen harrastus tarjoaa jokaiselle jotakin: oppimisen iloa, yhteenkuuluvuutta ja uusia tuttavuuksia, musiikista nauttimista ja paljon muuta. Tanssien pyörteet ovat ovat vieneet monet mukaansa, joten käy sinäkin kokeilemassa pystytkö vastustamaan tanssin huumaa!

Jäikö kysyttävää? Tavoitat meidät osoitteesta pohjalaistentanssikerho.ry@gmail.com. Lisäksi tanssitunneilla ja tapahtumissa kerhon hallituslaiset (Lasse Vaskelainen, Anni Seilo, Greatman Lim, Suvi Mäenpää) vastaavat kysymyksiin ja opastavat mielellään. Tanssin iloa kaikille! Nähdään tiivareilla!
