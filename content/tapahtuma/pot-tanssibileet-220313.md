---
title: "Avajaistanssit"
articleTitle: "Kevätkauden avajais tanssiaiset"
subdirectories: ["tapahtuma"]
description: "Kevätkauden avajais tanssiaiset"
date: "2022-03-13"
clock: "17:00 - 22:00"
address: "Botta"
---
Kevään lähestyessä on aika juhlistaa auringonpilkahduksia! Mikäpä sen parempi tapa virittäytyä uuten tanssikauteen kuin paritanssien, joten tanssikerho järjestää tanssikauden avajaistanssibileet su 13.3.2022 klo 17.00-22.00. Tanssibileet ovat hyvä mahdollisuus antaa luovuudelle valta, päästää tanssijalat valloilleen, kerrata tanssikursseilla opittuja asioita ja tutustua tanssikavereihin. Tanssiaiset ovat Bottalla (Ostrobotnia-talo Töölönkatu 3A) tuolla tutulla ja turvallisella paikalla Manalan yläkerrassa - lähellä tanssitaivasta - pohjalaisten osakuntien tiloissa (5. kerros). Tanssailut alkavat klo 17.00 ja musiikki soi rytmikkäitä säveliään 22.00 asti.

Musiikkipuoli on nuorekasta modernia jalkojen alle menevää lavatanssimusiikkia.

Käytössä on kaksi tanssisalia. Isossa salissa tanssilajit vaihtelevat kuten perinteisesti lavatansseissa. Soi kaksi saman lajin musiikkikappaletta pareittain. Tanssisalin sisäänkäynnin luota seinältä löytyy soittolista josta voi katsoa soitettavat lajit / biisit. Näin aloittelevienkaan tanssijoiden ei tarvitse jännittää mikä tanssilaji milloinkin on tulossa.
Toisessa salissa musiikki soi jaksotettuna lajeittain, laji tunti kerrallaan. Lajit ovat: foksi, fusku, bugg, salsa/bachata ja west coast swing.
Alkuun sekä illan aikana soi reilusti alkeisystävällistä foksi ja fusku musiikkia, joten uudet vasta aloittaneet tanssijat pääsevät hyvin mukaan. Alkeiskurssilaiset ovat lämpimästi tervetulleita mukaan iloiseen juhlaan - ei stressiä askelien osaamisesta - kautta historian POTilla kokeneet tanssijat ovat ottaneet aloittelevat tanssijat hyvin vastaan. Rennosti ja rohkeasti vaan mukaan kaikki taitotasoon katsomatta. Paikalla vallitsee kiva yhteisöllinen sekä välittävä henki.

Bileissä on vapaa sekahaku.

Kun saavut bileisiin kirjoitathan nimesi ja järjestösi vieraskirjaan (niin tiedämme raportoida osakunnille, keitä meillä käy tanssahtelemassa). Tervetuloa pottilaiset, hottilaiset, ex-osakuntalaiset ja POTin kannatusjäsenet. Mikäli et kuulu mihinkään seuraavista osakunnista tai kerhoista (POT, HOT, PPO, VN tai EPO), eli toisin sanoen et käy POTin tai HOTin tanssitunneilla, ole ex-osakuntalainen tai et kuulu pohjalaisiin osakuntiin, muistathan maksaa kerran vuodessa POTin kannatusjäsenyysmaksun osallistuaksesi bileisiin. Maksun suuruus on vähintään 10 euroa, joka maksetaan tanssikerhon tilille:
Holvi IBAN FI51 7997 7998 0564 23
BIC HOLVFIHH
Viitenumero: 9991

Navigointiohjeet paikalle: Manala ravintolan vierestä Bottan ulko-ovesta sisään, portailla tai hissillä ylös 5. krs jossa sijaitsevat Pohjalaisten osakuntien tilat, oven avaamalla saavut 5. krs aulaan jonka vieressä tanssisalit sijaitsevat.

Mikäli herää mieleen kysyttävää vastaamme mielellämme. Meidät tavoitat laittamalla viestiä pohjalaistentanssikerho.ry@gmail.com tai nykäisemällä kerhon hallituslaisia (Lasse, Anni, Greatman, Suvi) hihasta tansseissa.

Tervetuloa tanssimaan!
