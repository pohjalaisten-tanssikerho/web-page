---
title: Yleistä kursseista
subdirectories:
  - kurssi_yleista
subdirectories_weight: 1
description: Kaikille viikottaisille kursseille yhteistä asiaa ja käytäntöjä.
---
# Yleistä kursseista

Pohjalaisten tanssikerho järjestää lukukauden pituisia tanssikursseja, joiden aikana opetetaan suosituimmat lavatanssit ja vähän ekstraakin. Yhteensä kursseja on kolme:

* [alkeiskurssi]({{< ref "/kurssi/kausi/alkeiskurssi.md" >}})
* [alkeisjatkokurssi]({{< ref "/kurssi/kausi/alkeisjatko.md" >}})
* [jatkokurssi]({{< ref "/kurssi/kausi/jatkokurssi.md" >}})

<!-- Alkeiskursseja on kaksi erilaista. Toisella alkeiskurssilla tanssitaan pareja vaihtaen, mikä usein tukee tanssin oppimista. Toinen alkeiskurssi pidetään niille, jotka haluavat tanssia oman parinsa kanssa. Alkeisjatko- ja jatkokursseilla tanssitaan paria vaihtaen. -->

Koronatilanteesta johtuen syksyn 2020 kurssit pidetään erikoisjärjestelyin. **Lähtökohtaisesti kaikilla kursseilla tanssitaan oman parin kanssa.** Kursseille voi ilmoittautua ilman paria, mutta tällöin kursseille tulleet parittomat tanssivat keskenään. Pyrimme järjestämään jokaiselle parittomalle tanssijalle mahdollisuus harjoitella jonkun kanssa. Ei haittaa siis, vaikka et omaa paria saakaan mukaan!

Kuhunkin **kurssiin sisältyy 13 opetuskertaa**. Kursseilla on alussa on koronatilanteen takia vain yksi ilmainen kokeilukertaa, kun viime vuosina on ollut kaksi. Kesken kurssin on mahdollista liittyä mukaan, mutta tätä ennen on ensin otettava yhteys [hallitukseen]({{< ref "/hallitus.md" >}}). Kesken kurssin aloittavalla on yksi ilmainen kokeilukerta.

Koronatilanteesta johtuvan epävarmuuden takia annamme kursseillemme rahanpalautustakuun. Mikäli pakollisista syistä tai vahvojen suositusten takia joudumme peruuttamaan kurssit, palautamme maksetut kurssimaksut takaisin samassa suhteessa, miten monta kurssituntia on ehditty pitämään. Palautus on pyydettävä erikseen. Palauttamattomilla varoilla POT tukee opettajiamme ja varmistaa yhdistyksen toiminnan jatkumisen.

Kurssimme ovat tarkoitettuja ensisijaisesti opiskelijoille ja Pohjalaisten osakuntien jäsenille. Kursseille voi osallistua myös, vaikka et enää olisikaan opiskelija. Koronatilanteesta johtuen kursseihin osallistuneiden määrää rajoitetaan. Kannattaa siis varata paikkasi ajoissa! Ethän myöskään ilmoittaudu turhaan ja vie jonkun toisen paikkaa kurssilla. Jos pakollisista syistä et pääsekään kursseille, muista perua ilmoittautumisesi, jotta varasijalla olleet tanssijat pääsevät mukaan.

Kausikursseille osallistuminen tekee osallistujasta Pohjalaisten tanssikerhon jäsenen siksi ajaksi, kun kausi kestää. **Jäsenenä voi osallistua Pohjalaisten tanssikerhon ja Hämäläis-Osakunnan tanssikerhon järjestämiin tanssibileisiin.** Lisäksi jäsenellä on äänioikeus Pohjalaisten tanssikerhon kerhon kokouksissa. Jos jäsenyyden haluaa käymättä kursseja, voi kerhon jäseneksi liittyä [kannatusjäsenenä]({{< ref "/kannatusjasenyys.md" >}}).

## Tiiviskurssit

Pohjalaisten tanssikerho ja Hämäläis-Osakunnan tanssikerho järjestävät tiiviskursseja, joissa tanssin osaamista voidaan syventää eri tavoilla. Näihin ilmoittautuminen ja maksaminen tapahtuu kuhunkin erikseen ja erillisillä ohjeilla.

## Tiedotus

Kaikkia kurssilaisia kehotetaan liittymään tanssikerhon [sähköpostilistalle]({{< ref "/sahkopostilista.md" >}}). Listan kautta tiedotetaan mm. mahdollisista muutoksista kurssien aikatauluihin! Muita kerholaisia ja vapaampaa tanssikeskustelua löydät myös kerhon [Facebook-]({{< link facebook >}}) ja [Whatsapp-ryhmästä]({{< link whatsapp >}}). Kannattaa käydä katsomassa myös [tapahtumat-sivua]({{< ref "/tapahtumat.md" >}}).

