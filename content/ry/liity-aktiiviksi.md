---
title: "Liity aktiiviksi"
date: 2019-12-17T11:35:48+02:00
categories: ["ry"]
categories_weight: 2
---
# Tule mukaan kehittämään toimintaamme
Pohjalaisten tanssikerho ry on voittoa tavoittelematon yritys, jonka tärkeimpiä tavoitteita on tuoda partitanssi opiskelijoiden keskuuteen. Yhdistys elää siis pelkästään hyväntekeväisyystyön varassa. Tanssikerho on voinut hyvin, josta on kiitos useiden henkilöiden panostuksesta. On siis aika kantaa oma kortensa kekoon!

## Hallitus
Tanssikerhoa voi auttaa usella eri tavalla, mutta luultavasti suurin panostus, minkä kerholle voi antaa, on liittyä hallitukseen. Hallitustoiminta voi olla raskasta, mutta se on aina lopussa ollut sen arvoista. Hallitustoimen aikana huomaa saavansa uusia kavereita ja pääsee kartuttamaan kokemusta johtamisesta ja esimiesasemassa olemisesta. Kokemusta kertyy tavalla, jota ei välttämättä kovin monesta paikasta saa. Lisäksi on huomattu, että hallituslaisena toimiminen jostain syystä parantaa tanssiosaamista huimasti!

Seuraavan vuoden hallitus valitaan aina syyskokouksen aikana. Jos on kiinnostusta hallitukseen liittymisestä, kannattaa käydä nykyisen puheenjohtajan puheille.

Uutta hallitusta odotellessa voi käydä katsomassa nykyisen hallituksen [esittelysivua]({{< ref "/hallitus.md" >}}).

## Perusaktiivi
Jos hallitustoiminta kuulostaa aivan liian järeältä tai haluaisit tutustua hallituksen toimintaan vähän turvallisemmalta etäisyydeltä, voi ryhtyä tanssikerhon aktiiviksi. Periaatteessa kaikki, jotka vähänkin auttavat ovat "aktiiveja", eli mitään omaa aktiivilistaa ei ole olemassa. Vakituisille auttajille on kuitenkin tulossa oma WhatsApp-kanava lähiaikoina!

Vaikka aktiivit tekevätkin vähemmän vastuullisia tehtäviä kuin hallitus, voi aktiivin työpanos tanssikerholle olla huomattava! Perustehtäviin kuuluu esimerkiksi tanssibileiden järjestelyt, postereiden jako, flashmobbiin osallistuminen jne.

Hallitus on yleensä myös palkinnut aktiivisimmat aktiivit ruhtinaallisesti.

## Nettisivut
Aktiivi voi olla vaikka heti! Ei tarvitse odotella seuraavia bilejärjestelyjä, kun voi autella etänäkin. Pohjalaisten tanssikerhon nettisivuja päivitetään jatkuvasti. Jos sinulla on grafiikka- tai piirrustustaitoa, joita voit tanssikerholle lainata, ota yhteyttä nettisivuvastaavaan.

Nettisivujen tekemiseen tarvitaan myös kääntäjiä, koodaajia ja blogi-kirjoittajia. Suosimme englannin ja ruotsin taitajia. Koodaajien kannattaisi ainakin ymmärtää perus nettisivupalikoiden (css, html) lisäksi Hugoa (staattista nettisivugeneraattoria) ja vähän Gittiä, sekä Githubia, tai vähintään omata kykyä ja intoa oppia edellä olevia. Blogisteilta toivotaan kevyttä kirjoituskättä ja hyvää mieltä tuottavaa ilmaisutaitoa.

Nettisivujen versionhallinnassa käytettään [Githubia](https://github.com/pohjalaisten-tanssikerho/web-page). Samasta linkistä myös nämä sivut on julkaistu! Käy katsomassa miten kaikki toimii pellin alla.

Eli jos on yhtään kiinnostusta auttaa nettisivujen kanssa ihan missä tahansa aihealueella, ota yhteyttä nettisivuvastaavaan.
