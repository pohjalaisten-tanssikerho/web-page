---
title: "Liity aktiiviksi"
date: 2019-12-17T11:35:48+02:00
categories: ["ry"]
categories_weight: 2
---
# Tule mukaan kehittämään toimintaamme
Pohjalaisten tanssikerho ry on voittoa tavoittelematon yritys, jonka tärkeimpiä tavoitteita on tuoda partitanssi opiskelijoiden keskuuteen. Yhdistys elää siis pelkästään hyväntekeväisyystyön varassa. Tanssikerho on menestynyt hyvin, josta on kiitos useiden henkilöiden panostuksen. On siis aika kantaa oma kortensa kekoon!

## Hallitus
Tanssikerhoa voi auttaa usella eri tavalla, joista merkittävin on liittyä hallitukseen. Hallitustoiminta voi olla raskasta, mutta lopussa se on ollut sen arvoista. Hallitustoimen aikana saa uusia kavereita ja pääsee kartuttamaan kokemusta johtamisesta ja esimiesasemassa olemisesta. Lisäksi on huomattu, että hallituslaisena toimiminen jostain syystä parantaa tanssiosaamista huimasti!

Seuraavan vuoden hallitus valitaan aina syyskokouksen aikana. Jos on kiinnostusta hallitukseen liittymisestä, kannattaa käydä nykyisen puheenjohtajan puheilla.

Uutta hallitusta odotellessa voi käydä ihailemassa [nykyistä hallitusta]({{< ref "/hallitus.md" >}}).

## Perusaktiivi
Jos hallitustoiminta kuulostaa aivan liian haastavalta tai haluaisit tutustua hallituksen toimintaan vähän turvallisemmalta etäisyydeltä, voit ryhtyä tanssikerhon aktiiviksi. Periaatteessa kaikki vähänkin auttavat ovat "aktiiveja", eli mitään jäsenlistaa ei ole olemassa. Vakituisille auttajille on kuitenkin tulossa oma WhatsApp-kanava lähiaikoina!

Vaikka aktiivit tekevätkin vähemmän vastuullisia tehtäviä kuin hallitus, voi aktiivin työpanos tanssikerholle olla merkittävä! Perustehtäviin kuuluu esimerkiksi tanssibileiden järjestelyt, postereiden jako, flashmobbiin osallistuminen jne.

Hallitus on yleensä myös palkinnut aktiivisimmat aktiivit ruhtinaallisesti.

## Nettisivut
Aktiiviksi voi ryhtyä vaikka heti. Ei siis tarvitse odotella seuraavia bilejärjestelyjä.

Pohjalaisten tanssikerhon nettisivuja päivitetään jatkuvasti. Jos sinulla on grafiikka- tai piirrustustaitoa, joita voit tanssikerholle lainata, ota yhteyttä nettisivuvastaavaan.

Nettisivujen tekemiseen tarvitaan myös kääntäjiä, koodaajia ja blogi-kirjoittajia. Suosimme englannin ja ruotsin taitajia. Koodaajien kannattaisi ainakin ymmärtää perus nettisivupalikoiden (css, html) lisäksi Hugoa (staattista nettisivugeneraattoria) ja vähän Gittiä sekä Githubia, tai vähintään omata kykyä ja intoa oppia edellä olevia. Blogisteilta toivotaan kevyttä kirjoituskättä ja hyvää mieltä tuottavaa ilmaisutaitoa.

Nettisivujen versionhallinnassa käytettään [Githubia](https://github.com/pohjalaisten-tanssikerho/web-page). Samasta linkistä myös nämä sivut on julkaistu! Käy katsomassa miten kaikki toimii pellin alla.

Eli jos on yhtään kiinnostusta auttaa nettisivujen kanssa, ota yhteyttä nettisivuvastaavaan.
