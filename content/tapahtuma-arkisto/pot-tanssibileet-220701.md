---
title: "POT Tanssibileet"
articleTitle: "Tanssibileet"
subdirectories: ["tapahtuma"]
description: "Kesäkauden avajaiset"
date: "2022-07-01"
clock: "17:30 - 22:00"
address: "Botta"
---

Vietetään kesäkauden avajaisia pe 1.7.2022 tanssibileillä. Kesätanssiaiset ovat hyvä mahdollisuus antaa luovuudelle valta, päästää tanssijalat irti, kerrata vapaasti tanssikursseilla opittuja asioita ja tutustua mukaviin tanssikavereihin. Tanssiaiset ovat Bottalla (Ostrobotnia-talo Töölönkatu 3A) tuolla tutulla ja turvallisella paikalla Manalan yläkerrassa - lähellä tanssitaivasta - Pohjalaisten osakuntien tiloissa (5. kerros). Tanssailut alkavat klo 19.00 ja musiikki soi sykkien sulosointujaan n. 00.00 puolille öin asti tai mikäli loppuillasta porukan jalat vielä kantavat voidaan tarvittaessa soittaa encoreja lisääkin.

DJ:t soittavat nuorekasta modernia jalkojen alle menevää lavatanssimusiikkia (valssit, tangot jne.), slovareita (foksit...), rock&swingejä (mm. bugg, fusku, lindy hop, west coast swing, boogie woogie.) ja lattareita (salsa, bachata, rumba bolero, cha cha, kizomba) monipuolisesti.

Käytössä on kaksi tanssisalia. Vasemman puoleisessa salissa tanssilajit soivat pareittain kaksi saman lajin musiikkikappaletta kerrallaan. Tanssisalien sisäänkäynnin luota seinältä löytyy soittolistat josta voi katsoa soitettavat tanssilajit sekä kappaleet. Näin aloittelevienkaan tanssijoiden ei tarvitse jännittää mikä tanssilaji milloinkin on tulossa. Toisessa oikeanpuoleissa salissa musiikki soi jaksotettuna lajeittain, laji tunti kerrallaan. Lajit foksi/fusku, bugg west coast swing, salsa ja lindy hop.

Tanssisalien välissä on hengailu istuskeluaulatila jossa on hyvä tanssien lomassa levähtää, viettää sosiaalista elämää, jutella sekä nauttia pöydän antimista. Tarjolla on syötävää sekä juotavaa nesteyttämään kehoja - pitämään jalat liikkeessä.

Bileissä on vapaa sekahaku. Kaikki hakevat kohteliaasti toisiaan tanssimaan.
Kokeneet sekä uudet vasta aloittaneet tanssijat ovat yhtä tervetulleita mukaan iloiseen juhlaan - uudet tanssijat ei huolta tanssikokemuksesta - POTilla kokeneet tanssijat ovat aina ottaneet aloittelevat tanssijat ystävällisesti vastaan. Tärkeintä bileissä ei ole tanssitaidot, vaan hauska rento tunnelma! Bileissä tanssimalla oppii. Rennosti ja rohkeas kaikki mukaan taitotasoon katsomatta. Paikalla vallitsee kiva yhteisöllinen sekä kaikista välittävä nuorekas henki- tehdään hauska ilta kaikki me yhdessä.

Kun saavut bileisiin kirjoitathan nimesi ja järjestösi vieraskirjaan (niin tiedämme raportoida osakunnille, keitä meillä käy tanssahtelemassa). Tervetuloa pottilaiset, hottilaiset, osakuntalaiset, ex-osakuntalaiset ja POTin kannatusjäsenet. Mikäli et kuulu mihinkään seuraavista osakunnista tai kerhoista (POT, HOT, PPO, VN tai EPO), eli toisin sanoen et käy POTin tai HOTin tanssitunneilla, kuulu osakuntiin tai ole ex-osakuntalainen muistathan maksaa kerran vuodessa POTin kannatusjäsenyysmaksun osallistuaksesi bileisiin. Maksun suuruus on vähintään 10 euroa, joka maksetaan tanssikerhon tilille:

{{% bank %}}
Viitenumero: 9991

Navigointiohjeet paikalle: Manala ravintolan vierestä Bottan ulko-ovesta sisään, portailla tai hissillä ylös 5. krs jossa sijaitsevat Pohjalaisten osakuntien tilat, oven avaamalla saavut 5. krs aulaan jonka vieressä tanssisalit sijaitsevat.

Mikäli herää mieleen kysyttävää vastaamme mielellämme. Meidät tavoitat laittamalla viestiä pohjalaistentanssikerho.ry@gmail.com tai nykäisemällä kerhon hallituslaisia (Lasse Vaskelainen, Anni Seilo, Greatman Lim, Suvi Mäenpää) hihasta tansseissa.

Tervetuloa viihtymään!
