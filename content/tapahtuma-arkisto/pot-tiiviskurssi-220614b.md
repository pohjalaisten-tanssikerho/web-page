---
title: "West coast swing tiiviskurssi"
articleTitle: "West coast swing tiiviskurssi"
subdirectories: ["tapahtuma"]
description: "West coast swing tiiviskurssi jälleen!"
date: "2022-06-14"
clock: "19:15 - 21:00"
address: "Botta"
---

Tiiviskurssi on kaksiosainen ja pidetään tiistaisin 14.6. ja 21.6 klo 19:15 - 21:00. Kurssi sisältää kaksi 2 h opetuskertaa. Hinnat 10 e osakuntalainen (EPO, PPO, VN) / 15 e opiskelija / 20 e muu.

West coast swing on suosittu swingtanssilaji. Westi on viime vuosina noussut suosituksi trenditanssilajiksi, erityisesti nuorten tanssijoiden keskuudessa. Siinä on koristeluja, musiikin tulkinnan vapautta, kivaa kuminauhamaista pehmeän elastista swing-tunnelmaa. Westiä voi tanssia hyvin monipuoliseen musiikkiin. Musiikki on nuorekasta helposti samaistuttavaa: radiohittejä, poppia, r&b:tä, rytmikkäitä balladeja bluesia sekä countrya. Musiikin moninaisuus, musiikintulkinnan suuri rooli ja ilmaisun vapaus koukuttavat helposti lajin pariin. Lajille on tyypillistä, että viejän lisäksi myös seuraaja voi vaikuttaa paljon tanssin kulkuun. Tanssi tarjoaa myös kivasti mahdollisuuksia leikittelevälle improvisaatiolle. Laji on kehittynyt Kalifornian seuduilla lindy hopista. Tason puolesta aloitetaan alkeista, mutta pidämme myös huolen että aikaisemmin westiä kokeilleet saavat jotain uutta. Käymme perusaskeleet läpi, linjamaisuutta, westille tyypillistä vientiä ja seuraamista (connection yhteyttä parin kanssa) ja siirrymme kuvioihin. Uusien kurssilaisten lisäksi toukokuun tiivareilla olleet voivat tulla kertaamaan ja syventämään osaamistaan, pyrimme tuomaan mukaan jonkun uuden liikkeenkin. Perusteista aloitus ja kiehtovaa speciaalia siis tulossa. Kurssilta saat hyvät valmiudet tanssia westiä tanssikerhojen bileissä ja westi-tapahtumissa ympäri Helsinkiä, kuten mm. keskiviikkoisin Töölössä Ooppera westie wednesdayssä. Westi soveltuu hyvin tanssitattavaksi myös opiskelijabileissä ja yökerhoissakin.

Varsinainen opetus kestää yhdeksään asti. Tämän jälkeen on vielä halutessaan mahdollisuus jäädä vartiksi treenaamaan ja kyselemään opettajilta vinkkejä 1h 45 min + 15 min = mahdollisuus treenata 2 h yhteensä illassa.

Opettajina Harri Kuittinen sekä Marianne Krause. Kurssille saamme uudeksi vierailevaksi westitaituriksi Harri Kuittisen opettamaan westin saloja! Harri on mukava ja tarkka west coast swing osaaja joka omaa vahvan kokemuksen westistä. Harri toimii myös Suomen suurimmassa rock’n and swing tassiseurassa westi-opettajana, joten tulossa siis mielenkiintoista uutta. Mariannella on vahva kokemus tanssien opettamisesta, vuosien tanssiopettaja tausta monista lajeista sekä opettaa suurella sydämmellä, taitava jakamaan tietotaitoa oppilaille.

Ilmoittautuminen [ilmoittautumislomakkeen](https://docs.google.com/forms/d/e/1FAIpQLSeIhbb8HJdKIL0aszPSX4ny8vdwWa0G8SgixYEsrsD2FQ30qQ/viewform?fbclid=IwAR3L3benS8LXpYSrFUbD9BXeU3NeZMcXV25nkVh-j77t_1zB295AGdOS1WY) kautta.

Ilmoittautumislomakkeen lähetyksen jälkeen ilmoittautuminen näkyy meillä. Ilmoittautumislomakkeen täyttäminen riittää kurssille rekisteröitymiseen. llmoittautumisen jälkeen voit saapua suoraan paikalle kurssin alkamisaikaan.

(Huom! Ilmoittautuminen tiiviskursseille on sitova. Mikäli et pääsekään kurssille ilmoitathan tästä ennen kurssin alkamista sähköpostitse)

Kurssimaksujen maksu tanssikerhon tilille. Tilitiedot kurssimaksuja varten:

{{% bank %}}

Pohjalaisten tanssikerho ry

Viitenumero west coast swing 99927

Käytäthän maksaessasi viitenumeroa. Mikäli viitenumeron läpi menossa on ongelmaa voi sen laittaa viitekentän sijasta viestikenttäänkin. (Maksathan kurssimaksun ennen tiiviskurssille tuloa tai kurssipäivänä kurssin alkaessa. Kirjaamme maksuja ylös kurssin aikana. Kiitos.)

Kursseille et tarvitse omaa paria (tunneilla on käytäntönä kiertävä parinvaihto, tanssitaan kaikkien paria vaihtavien kanssa - helppoa ja stressitöntä) tai halutessasi voit tanssia oman parinkin kanssa. Suosittelemme vaihtuvan parin kanssa tanssimista, koska se on oppimisen kannalta hyödyllistä ja samalla tutustuu uusin mukaviin tanssikaverihin, mutta voit tanssia myös oman parinkin kanssa.

Kurssit pidetään Pohjalaisten osakuntien tiloissa Ostrobotnia-talossa (tuttavallisemmin sanottuna Botta), osoitteessa Töölönkatu 3A, 5.krs. Saapumisohjeet: Manala ravintolan vierestä Bottan ovesta sisään, portailla tai hissillä ylös 5. krs jossa sijaitsevat Pohjalaisten osakuntien tilat, saavut 5. krs aulaan jonka vieressä tanssisalit sijaitsevat.

Pohjalaisten tanssikerho (POT) on voittoa tavoittelematon yhdistys jonka tavoitteena on edistää sekä tukea opiskelijoiden ja nuorten paritanssikulttuuria – ”rakkaudesta lajiin” periaateella. Tarjota edullisia tanssimahdollisuuksia sekä yhteisöllistä sosiaalista paritanssiharrastustoimintaa pk-seudulla. Kursseilla on nuorekas rento hauska opiskelijahenkinen ilmapiiri. Löydät tanssikerhosta varmasti mielenkiintoisen harrastuksen. Paritanssi on ainutlaatuinen yhdistelmä sosiaalisuutta, liikuntaa, musiikkia ja hauskanpitoa. Monipuolinen harrastus tarjoaa jokaiselle jotakin: oppimisen iloa, yhteenkuuluvuutta ja uusia tuttavuuksia, musiikista nauttimista ja paljon muuta. Tanssien pyörteet ovat ovat vieneet monet mukaansa, joten käy sinäkin kokeilemassa pystytkö vastustamaan tanssin huumaa!

Jäikö kysyttävää? Tavoitat meidät osoitteesta pohjalaistentanssikerho.ry@gmail.com. Lisäksi tanssitunneilla ja tapahtumissa kerhon hallituslaiset (Lasse Vaskelainen, Anni Seilo, Greatman Lim, Suvi Mäenpää) vastaavat kysymyksiin ja opastavat mielellään. Tanssin iloa kaikille! Nähdään tiivareilla!
