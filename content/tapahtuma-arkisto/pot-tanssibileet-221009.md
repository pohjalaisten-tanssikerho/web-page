---
title: "POT Tanssibileet"
articleTitle: "Tanssibileet"
subdirectories: ["tapahtuma"]
description: "Synkistelybileet ;)"
date: "2022-10-09"
clock: "17:30 - 22:00"
address: "Botta"
---

Haetaan kevyestä synkistelystä voimaa kääntämällä syksy tanssimalla iloksi💃🕺 Synkistelytanssibileet mustalla pukeutumisteemalla⬛️⚫️ Voit laittaa mustaa vaatetta päälle tai tulla sellaisena mitä vaatekaapista löytyy. Bileissä saa mielessä manata esim. synkkää syksyä, varpaille tallomista, sukassa olevaa reikää tai hampaiden väliin jäänyttä ruokasuikaletta😄 Talvi hiipii ja syksyn kylmyys kylmää. Hampaat kalisee ja kesä helteineen on haudattu herätellen auringonsäteillä vasta ensi keväänä takaisin henkiin. Ulkoilmatanssit on tanssittu ellei laita huopikkaita, toppatakkia ja miljoonaa kerrastoa merinovillapaitoja päälle. Yöllä nukkuessa tarvitsee laittaa tuplavillasukat jalkaan tai lämmityspatteri kainaloon. Polvia tai olkapäätäkin saattaa kolottaa. Opiskelukiireet alkaneet, kesäloma ohi ja opiskeluihin tai töihin paluu ollut edessä. Synkistely tunnelmaa luomaan ja olon keventämiseksi kaverille voi myös avautua huumorin kautta mikä ketuttaa tai hatuttaa. Haetaan näihin kaikkiin lääkettä tanssien. Käännetään positiivisen kautta synkät iloiksi, velat saataviksi tanssien hienossa seurassa ja tutustutaan uusiin tanssikavereihin! Tervetuloa nauttimaan hauskasta illasta ja heittämään murheet pois paritanssien pyörteissä🎊 Illan jälkeen meillä kaikilla on ilon aiheita enemmän ja surun sekamelskaa kummittelemassa vähemmän✨ Herätellään auringon valon säteet tanssimalla takaisin loistamaan!🌞☀️

Bileiden alkuun tarjoamme tunnin maksuttoman tanssiopetuksen. Lasse Vaskelainen opettaa fuskun tai bugg alkeita/perusteita klo 18.00 alkaen. Opetuksella halutaan kannustaa tanssikerhojen POT ja HOT tunneilla käyviä sekä tanssikerhoista kiinnostuneita mukaan nauttimaan bileistä. Toisessa salissa bilemusiikki soi klo 17.30 alkaen. DJ:t soittavat nuorekasta modernia jalkojen alle menevää lavatanssimusiikkia (valssit, tangot, foksit, slovarit jne.), rock&swingejä (mm. bugg, fusku, lindy hop, west coast swing, boogie woogie.) ja lattareita (salsa, bachata, rumba bolero, cha cha, kizomba) monipuolisesti🎷🎺🎼

Käytössä on kaksi tanssisalia. Vasemman puoleisessa salissa tanssilajit soivat pareittain kaksi saman lajin musiikkikappaletta kerrallaan. Oikeanpuoleissa salissa musiikki soi jaksotettuna lajeittain, laji tunti kerrallaan. Lajit fusku/foksi, west coast swing, salsa ja lindy hop. Tanssisalien sisäänkäynnin luota seinältä löytyy soittolistat josta voi katsoa soitettavat tanssilajit sekä kappaleet. Näin aloittelevienkaan tanssijoiden ei tarvitse jännittää mikä tanssilaji milloinkin on tulossa.

Tanssisalien välissä on hengailu istuskeluaulatila jossa on hyvä tanssien lomassa levähtää, viettää sosiaalista elämää, jutella sekä nauttia pöydän antimista. Tarjolla on syötävää sekä juotavaa nesteyttämään kehoja - pitämään jalat liikkeessä.

Bileissä on vapaa sekahaku. Haetaan kohteliaasti toisiamme tanssimaan. Kokeneet sekä uudet vasta aloittaneet tanssijat ovat yhtä tervetulleita mukaan iloiseen juhlaan - uudet tanssijat ei huolta tanssikokemuksesta - POTilla kokeneet tanssijat ottavat aloittelevat tanssijat ystävällisesti vastaan. Tärkeintä bileissä ei ole tanssitaidot, vaan hauska rento tunnelma! Bileissä tanssimalla oppii. Kannustetaan rennosti ja rohkeasti myös alkeiskurssilaiset mukaan taitotasoon katsomatta. Paikalla vallitsee kiva yhteisöllinen sekä kaikista välittävä nuorekas henki- tehdään hauska ilta kaikki me yhdessä🙂

Kun saavut bileisiin kirjoitathan nimesi ja järjestösi vieraskirjaan (niin tiedämme raportoida osakunnille, keitä meillä käy tanssahtelemassa). Tervetuloa pottilaiset, hottilaiset, osakuntalaiset, ex-tanssikerholaiset ja POTin kannatusjäsenet. Mikäli et kuulu mihinkään seuraavista kerhoista tai osakunnista (POT, HOT, PPO, VN tai EPO), eli toisin sanoen et käy POTin tai HOTin tanssitunneilla, kuulu osakuntiin tai ole entinen tanssikerholainen maksathan kerran vuodessa POTin kannatusjäsenyysmaksun osallistuaksesi bileisiin. Maksun suuruus on vähintään 10 euroa, joka maksetaan tanssikerhon tilille:

{{% bank %}}
Viitenumero: 9991

Suunnistamisohjeet paikalle: Manala ravintolan vierestä Töölönkatu 3A Bottan ulko-ovesta sisään, portailla tai hissillä ylös tanssitaivasta kohti 5. krs jossa sijaitsevat Pohjalaisten osakuntien tilat, oven avaamalla saavut 5. krs aulaan jonka vieressä tanssisalit sijaitsevat.

Mikäli herää mieleen kysyttävää vastaamme mielellämme. Meidät tavoitat laittamalla viestiä pohjalaistentanssikerho.ry@gmail.com tai nykäisemällä kerhon hallituslaisia (Lasse Vaskelainen, Anni Seilo, Greatman Lim, Suvi Mäenpää) hihasta tansseissa.

Tervetuloa viihtymään ja nauttimaan illasta!🎉
