---
title: "Opettajat"
---

# Opettajat

Pohjalaisten tanssikerholla on kaksi vakituista tanssin opettajaa, jotka ovat ohjanneet tunteja kerhon alkuajoista lähtien. Nämä veteraanit ovat ammattinsa huippukärkeä. Heidän opetuksessa tanssin salat aukeavat helposti ja hauskasti.

{{< twoColumnImage imgPlacement="left" height="480" src="kimmo-luukkonen.jpg" >}}

# Kimmo Luukkonen

Kimmon tunneilla ei ole koskaan tylsää. Hän osaa keventää tunnelmaa herskyvän huumorinsa ja persoonansa avulla, mikä vapauttaa ja rentouttaa kehon tanssiin. Tunneilla tuntuu tanssivan vapaammin ja paremmin kuin missään muualla.

Kimmon pedagogiset opetustavat eivät ole vain tehokkaita, mutta myös ajatuksia herättäviä. Joskus jopa vuosien päästä löytää Kimmon opetuksista lisää ulottuvuutta, mitä ei vielä aloittelijana ole huomannut. Kimmon opetus on monisyinen, täynnä kerroksia, jotka avautuvat omien osaamistaitojensa kehittyessä. Monet vanhat oppilaat muistelevat Kimmon oppeja vielä silloinkin, kun ovat jo itse mestareita.

Kimmosta saa lisää tietoa [hänen omilta sivuiltaan](https://kimmoluukkonen.wordpress.com/).

{{< /twoColumnImage >}}
{{< twoColumnImage imgPlacement="right" height="550" src="marianne-krause.jpg" >}}

# Marianne Krause

Marianne on ilmiö. Usein hänen opetuksensa kuuluu käytäville asti, joten voi olla varma, että takarivin oppilaatkin kuulevat. Marianne pitää hereillä, haastaa oppilaansa ja etenee opetuksessa määrätietoisesti. Hänen opetuksensa rakentuu pienin askelin; kuin asialla olisi taitava tarinan kertoja. Lopussa kaikki loksahtaa yhteen ja oppilaat pääsevät tuntemaan ylpeyttä omasta etenemisestä ja oppimisesta. Marianne vie "ahaa" elämyksen aivan uudelle tasolle.

Mariannessa on se parasta, että hänelle tanssin opettaminen on kutsumus. Opettajasta näkee, että hän on juuri oikealla asialla ja tekee sitä mitä rakastaa. Marianne viettää hyvin paljon aikaa Pohjalaisten osakuntien kanssa ja osallistuu aktiivisesti opiskelijoiden tanssibileisiin. Marianne siis ei ole pelkästään opettaja, mutta omalla tavallaan myös tanssikerhomme aktiivinen jäsen.

{{< /twoColumnImage >}}

